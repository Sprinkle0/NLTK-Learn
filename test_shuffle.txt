鄒平民王薄擁衆據長白山， 鄒平縣，宋所僑置平原郡縣之地，隋開皇十八年，改名鄒平，時屬齊郡，唐併入齊州臨濟縣。長白山在章丘縣界，亦屬齊郡。宋白曰：淄州長山縣，宋於此僑立廣川郡及武彊縣，隋改武彊爲長山，以縣西南三十五里長白山爲名。 剽掠齊濟之郊， 帝改齊州爲齊郡，濟州爲濟北郡。剽，匹妙翻。濟，子禮翻。 自稱知世郞，言事可知矣；又作無向遼東浪死歌以相感勸， 浪死，猶言徒死也。 避征役者多往歸之。	1
□□□下挟两拐，冻皴身上披三絮。非为辟支放登光，自是庞公上冢去。	0
谁谓贾生学，兼之文帝朝。死忧王坠马，生赋鵩如鸮。被召宣温密，矜功绛灌骄。勤勤论五饵，史笔未相饶。	0
我是凡夫身，乐说真如理。为性不悭贪，常行平等施。凡夫事有为，佛智超生死。作佛作凡夫，一切自繇你。	0
西川節度使李德裕奏：蜀兵羸疾老弱者，從來終身不簡，臣命立五尺五寸之度，簡去四千四百餘人， 簡，選也。去，羌呂翻。 復簡募少壯者千人以慰其心。 復，扶又翻。少，詩照翻。 所募北兵已得千五百人，與土兵參居， 參，倉含翻，間廁也。 轉相訓習，日益精練。又，蜀工所作兵器，徒務華飾不堪用；臣今取工於別道以治之，無不堅利。 治，直之翻。	1
把茅为屋竹为城，柏子香销道气生。九十春光花一片，万千心事雨三更。连村鼍鼓相高下，断浦渔灯半灭明。闭户和衣寻小榻，梦回犹听读书声。	0
魏員外散騎常侍高乾，祐之從子也， 高祐，允之從祖弟。從，才用翻。 與弟敖曹季式皆喜輕俠， 喜，許記翻。 與魏主有舊。爾朱榮之向洛也，逃奔齊州，聞河陰之亂，遂集流民起兵於河濟之間，受葛榮官爵，頻破州軍。魏主使元欣諭旨，乾等乃降， 濟，子禮翻。降，戶江翻。 以乾爲給事黃門侍郞兼武衞將軍，敖曹爲通直散騎侍郞。榮以乾兄弟前爲叛亂，不應復居近要，魏主乃聽解官歸鄕里。敖曹復行抄掠， 復，扶又翻。抄，楚交翻。 榮誘執之，與薛脩義同拘於晉陽。 薛脩義爲龍門鎭將，附蕭寶寅，旣降而反側，故亦被拘。誘，音酉。 敖曹名昂，以字行。 敖曹之父以其子昂藏敖曹，故以爲名字。	1
小市寒仍静，斜阳澹欲晡。偶看平野去，不是远山无。处处遮船住，家家有酒酤。朱楼临碧水，曾驻玉銮舆。	0
金銮后记人争写，玉署新碑帝自书。	0
曾教入夜月添白。	0
我自怜人丑，人方笑我愚。身生豫让癞，背发范增疽。已愧功臣传，犹堪烈士书。衣冠事至此，命也欲何如。	0
东林开士解谈禅，共住千岩万壑前。回首归云不知处，林间相遇是何年。	0
一著能回一局输，安危岂不系兹儒。乐卿昔去曾入海，老监今归但乞湖。阮子杖挑聊共出，麻姑榼送不烦沽。二仙占断壶中景，不许长房跳入壶。	0
夏，四月，辛酉，宣德太后令曰：西詔至， 齊和帝雖已至姑孰，其地猶在建康之西，故曰西詔。 帝憲章前代， 憲章前代者，以前代爲法度也。 敬禪神器于梁，明可臨軒， 明，謂明旦也。 遣使恭授璽紱，未亡人歸于別宮。 古者君薨，其夫人在者自稱未亡人。使，疏吏翻。璽，斯氏翻。紱，音弗。 壬戌，發策，遣兼太保尙書令亮等奉皇帝璽紱詣梁宮。 亮，王亮也。 丙寅，梁王卽皇帝位于南郊，大赦，改元。 始改元天監。 是日，追贈兄懿爲丞相，封長沙王，諡曰宣武，葬禮依晉安平獻王故事。 懿爲東昏侯所殺，葬不成禮，今依晉葬安平王孚禮葬之。	1
洪炉无久停，日月速若飞。忽然冲人身，饮酒不须疑。	0
轻薄西风未办霜，夜揉黄雪作秋光。吹残六出犹馀四，匹似天花更著香。	0
江城闻鼓角，旅宿复何如。寒月此宵半，春风旧岁馀。徒云资薄禄，未必胜闲居。见欲扁舟去，谁能畏简书。	0
虎迹新逢雨后泥，无人家处洞边溪。独行归客晚山里，赖有鹧鸪临路岐。	0
阙下分离日，杏园花半开。江边相值夜，榆塞雁初来。坐久河沉斗，吟长月浸杯。鲈鱼非不恋，共有客程催。	0
呂據聞孫綝代孫峻輔政，大怒，與諸督將連名共表薦滕胤爲丞相； 將，卽亮翻。 綝更以胤爲大司馬，代呂岱駐武昌。據引兵還，使人報胤，欲共廢綝。冬，十月，綝 章：甲十一行本綝上有丁未二字；乙十一行本同；孔本同；退齋校同。 遣從兄憲將兵逆據於江都，使中使敕文欽劉纂唐咨等共擊取據，又遣侍中左將軍華融中書丞丁晏 魏晉之制，中書無丞，此吳所置。華，戶化翻。 吿   喩胤宜速去意。 言宜速往武昌，否則且有誅罰。 胤自以禍及，因留融晏勒兵自衞，召典軍楊崇將軍孫咨 楊崇，蓋胤帳下典軍。 吿以綝爲亂，迫融等使有 章：乙十一行本有作作。 書難綝， 有者，對無之稱，於此則文義不爲通。通鑑旣因三國志舊文，今亦不欲輕改。難，乃旦翻。 綝不聽，表言胤反，許將軍劉丞以封爵，使率兵騎攻圍胤。胤又劫融等使詐爲詔發兵，融等不從，皆殺之。或勸胤引兵至蒼龍門， 蒼龍門，吳建業宮之東門也。 將士見公出，必委綝就公。 委，棄也。 時夜已半，胤恃與據期，又難舉兵向宮，乃約令部曲， 約，勒而號令之。 說呂侯兵已在近道，故皆爲胤盡死，無離散者。 爲，于僞翻。 胤顏色不變，談笑如常。時大風，比曉，據不至， 比，必寐翻。 綝兵大會，遂殺胤及將士數十人，夷胤三族。己酉，大赦，改元太平。或勸呂據奔魏者，據曰：吾恥爲叛臣。遂自殺。 據父範，佐孫策以造吳，故恥爲叛臣，自殺以明節。	1
是歲，濟南太守王卿爲御史大夫。 濟南郡屬靑州，唐淄靑齊州地。濟，子禮翻。守，式又翻。考異曰：七月，閉城門大搜。臣瓚註武帝紀曰：漢帝年記，六月禁踰侈，七月大搜。則搜索踰侈者不必閉城門大搜，蓋搜姦人耳。	1
净名梵行宰官身，迹似空花意自真。岂为世间呈伎俩，正缘物外长精神。窗横午榻籧篨静，日上朝盘苜蓿新。谁与尘寰说消息，不争好恶莫疑人。	0
一砚能令一生足，感君投赠重金玉。人言当为文字祥，夜夜灯花寒吐粟。提携不到白玉除，安能细碎笺虫鱼。为君试草大鹏赋，九万里风生须臾。	0
冬，太后議欲立諸呂爲王，問右丞相陵，陵曰：高帝刑白馬盟曰： 高祖刑白馬與羣臣盟曰：非劉氏不王，非有功不侯。 非劉氏而王，天下共擊之。今王呂氏，非約也。太后不說， 說，讀曰悅。 問左丞相平太尉勃，對曰：高帝定天下，王子弟；今太后稱制，王諸呂，無所不可。 王，于況翻。 太后喜。罷朝， 朝，直遙翻。 王陵讓陳平絳侯曰：始與高帝啑血盟，諸君不在邪！ 啑，所甲翻，小啜也。索隱引鄒氏，音使接翻。 今高帝崩，太后女主，欲王呂氏；諸君縱欲阿意背約， 背，蒲妹翻。 何面目見高帝於地下乎？陳平絳侯曰：於今，面折廷爭， 謂當朝廷而諫諍。 臣不如   君；全社稷，定劉氏之後，君亦不如臣。陵無以應之。十一月，甲子，太后以王陵爲帝太傅，實奪之相權；陵遂病免歸。	1
惠山泉似雪初消，不数松江第四桥。解挹清泠洗氛祲，何时再有李文饶。	0
泻碧沄沄横带郭，浮苍霭霭遥连阁。草木犹疑夏郁葱，风云已见秋萧索。荒歌野舞同醉醒，水果山肴互酬酢。自嫌多病少欢颜，独负嘉宾此时乐。	0
宗室曹冏 裴松之曰：冏，中常侍兄叔興之後，少帝之族祖也。 上書曰：古之王者，必建同姓以明親親，必樹異姓以明賢賢。親親之道專用，則其漸也微弱；賢賢之道偏任，則其敝也劫奪。 謂威權陵偪，劫其君而奪之也。 先聖知其然也，故博求親疏而並用之，故能保其社稷，歷紀長久。 紀，年紀也。 今魏尊尊之法雖明，親親之道未備，或任而不重，或釋而不任。臣竊惟此， 惟，思也。   寢不安席，謹撰合所聞，論其成敗 撰，具也，述也，音雛免翻。 曰：昔夏商周歷世數十，而秦二世而亡。何則？三代之君與天下共其民，故天下同其憂； 呂延濟曰：與天下共其民，謂建立諸侯與之共理，同有其利也。故天下有難，則諸侯同憂。 秦王獨制其民，故傾危而莫救也。秦觀周之敝，以爲小弱見奪，於是廢五等之爵，立郡縣之官， 呂向曰：秦皇觀周所以敝者，乃以勢弱而諸侯奪其國也，遂廢五等之爵而立郡縣之吏。五等，公侯伯子男也。 內無宗子以自毗輔， 毗，亦輔也。 外無諸侯以爲藩衞；譬猶芟刈股肱，獨任胸腹，觀者爲之寒心， 芟，所銜翻。爲，于僞翻。 而始皇晏然自以爲子孫帝王萬世之業也，豈不悖哉！ 悖，蒲內翻。 故漢祖奮三尺之劍，驅烏合之衆，五年之中，遂成帝業。何則？伐深根者難爲功，摧枯朽者易爲力，理勢然也。 用班固漢宗室諸侯王表文意。易，以豉翻。 漢監秦之失，封殖子弟；及諸呂擅權，圖危劉氏，而天下所以不傾動者，徒以諸侯強大，盤石膠固 章：甲十六行本固下有故字；乙十一行本同；孔本同；張校同。 也。然高祖封建，地過古制，故賈誼以爲欲天下之治安，莫若衆建諸侯而少其力； 賈誼治安策之言，見十四卷文帝六年。少，詩沼翻。治，直吏翻。 文帝不從。至於孝景，猥用鼂錯之計，削黜諸侯，遂有七國之患。 事見十六卷漢景帝三年。 蓋兆發高帝，釁鍾文景， 鍾，聚也。 由寬之過制，急之不漸故也。所謂末大必折，尾大難掉， 左傳田無宇之言。折，而設翻。掉，徒弔翻。 尾同於體，猶或不從，況乎非體之尾，其可掉哉！武帝從主父之策，下推恩之令， 事見十八卷漢武帝元朔二年。 自是之後，遂以陵夷，子孫微弱，衣食   租稅，不預政事。至于哀平，王氏秉權，假周公之事而爲田常之亂，宗室諸侯，或乃爲之符命，頌莽恩德， 事見三十六卷王莽初始元年。 豈不哀哉！由斯言之，非宗子獨忠孝於惠文之間而叛逆於哀平之際也，徒權輕勢弱，不能有定耳。賴光武皇帝挺不世之姿，擒王莽於已成，紹漢嗣於旣絕，斯豈非宗子之力也！ 嗣，祥使翻。 而曾不監秦之失策，襲周之舊制，至於桓靈，閹宦用事，君孤立於上，臣弄權於下；由是天下鼎沸，姦宄並爭，宗廟焚爲灰燼，宮室變爲榛藪。 謂董卓之亂也。	1
居人几番老，枣树未成槎。汝长才堪轴，吾归已及瓜。	0
壬戌，晉王自魏州勞軍於楊劉， 勞，力到翻。 自泛舟測河水，其深沒槍。王謂諸將曰：梁軍非有戰意，但欲阻水以老我師，當涉水攻之。甲子，王引親軍先涉，諸軍隨之，褰甲橫槍，結陳而進。是日水落，深纔及膝。匡國節度使北面行營排陳使謝彥章帥衆臨岸拒之， 前書河陽節度使謝彥章，此書匡國節度使，蓋自河陽徙匡國也。陳，讀曰陣。帥，讀曰率。 晉兵不得進，乃稍引卻，梁兵從之。及中流，鼓譟復進， 復，扶又翻。 彥章不能支，稍退登岸；晉兵因而乘之，梁兵大敗，死傷不可勝紀， 臨岸與涉水者戰，則據高者得其利；俱戰于水中，則勇者勝。此謝彥章之所以敗也。勝，音升。 河水爲之赤，彥章僅以身免。是日，晉人遂陷濱河四寨。	1
陛兵偏近羽林营，夜静仍传禁号声。应笑执金双阙下，近南犹隔两重城。	0
席箕风起雁声秋，陇水边沙满目愁。三会五更欲吹尽，不知凡白几人头。	0
人死留名，豹死留皮。	0
春，正月，齊和帝遣兼侍中席闡文等慰勞建康。 勞，力到翻。	1
獄成，壬寅，上悉召師保以下及臺省府寺大臣面詢之。午際， 午際，方交午漏初刻，非正午時也。 左常侍崔玄亮給事中李固言諫議大夫王質補闕盧鈞舒元褒蔣係裴休韋溫等復請對於延英， 復，扶又翻；下同。 乞以獄事付外覆按。上曰：吾已與大臣議之矣。屢遣之出，不退。玄亮叩頭流涕曰：殺一匹夫猶不可不重愼，況宰相乎！上意稍解，曰：當更與宰相議之。乃復召宰相入，牛僧孺曰：人臣不過宰相，今申錫已爲宰相，假使如所謀，復與 章：十二行本與作欲；乙十一行本同；張校同，云無註本作欲。 何求！申錫殆不至此！鄭注恐覆按詐覺，乃勸守澄請止行貶黜。癸卯，貶漳王湊爲巢縣公，宋申錫爲開州司馬。存亮卽日請致仕。 存亮之上，更有一馬字，姓名較明白。按馬存亮自以知宋申錫之冤而不能救，惡王守澄之橫而不能退，卽日乞身致事，雖宦者而有古人之風。 玄亮，磁州人；質，通五世孫； 王通見一百七十九卷隋文帝仁壽三年；號文中子。 係，乂之子； 蔣乂見二百三十五卷德宗貞元十三年。 元褒，江州人也。晏敬則等坐死及流竄者數十百人，申錫竟卒於貶所。	1
史炤釋文曰：岐陽，本元魏秦平郡，至西魏改。余按西魏改秦平郡爲岐山郡，未嘗改爲岐陽。魏以岐陽之地封宇文覺，蓋指岐山之陽，漢雍郿二縣地。後魏眞君六年，於漢郿縣地置周城縣。岐山之下，周自古公亶父至文王居之，故謂之岐周。拓跋之縣名，宇文之國號，皆本諸此。	1
扰扰红巾起草间，旧游何地不凋残。归囊薄有桃花米，行路如经竹节滩。战马东来横杀气，扁舟北去解忧端。曲肱便结须臾梦，柳暗黟川把钓竿。	0
鼻观初闻九里香，小山幽桂老尤苍。纵然有少残零热，自是无缘顿段凉。似觉衣襦嫌楚葛，便教床榻卷巴箱。虬龙雨足当休谢，谁与飞笺叩玉皇。	0
嫖姚北伐时，深入强千里。战馀落日黄，军败鼓声死。尝闻汉飞将，可夺单于垒。今与山鬼邻，残兵哭辽水。	0
縠管灰飞尽，金胥刻漏长。欢情与和气，并入万年觞。	0
深逼岩扉敞庙门，灵风时动戟衣翻。禦灾捍患阴功大，玉册荣加帝者尊。	0
岸上湖中各自奇，山觞水酌两皆宜。只言游舫浑如画，身在画中元不知。	0
魏與柔然頭兵可汗謀連兵伐東魏，丞相歡患之，遣行臺郞中杜弼使於柔然，爲世子澄求婚。 使，疏吏翻。爲，于僞翻。 頭兵曰：高王自娶則可。歡猶豫未決。婁妃曰：國家大計，願勿疑也。世子澄尉景亦勸之。歡乃遣鎭南將軍慕容儼往聘之，號曰蠕蠕公主。 魏明元帝命柔然曰蠕蠕，謂其蠕動無知識也。阿那瓌封蠕蠕王，雖曰以爲國號，猶鄙賤之也。至高歡納其女，號曰蠕蠕公主，則徑   以爲國號，不復以爲鄙賤矣。蠕，人兗翻。 秋，八月，歡親迎於下館。 據北史彭城太妃傳，下館，當在木井北。宋白曰：木井城，今幷州陽曲縣理。又曰：代州卽古陰館城，有上館下館。 公主至，婁妃避正室以處之；歡跪而拜謝， 婁妃，歡微時之妻，正室也。處，昌呂翻。 妃曰：彼將覺之，願絕勿顧。 史言婁妃爲國家計，有趙姬使叔隗爲內子而己下之之意。 頭兵使其弟禿突佳來送女，且報聘； 或云作聘。章：胡註或云作聘。十二行本作�；乙十一行本同。疑元刻本作�，胡刻改誤。 仍戒曰：待見外孫乃歸。公主性嚴毅，終身不肯華言。歡嘗病，不得往，禿突佳怨恚， 恚，於避翻。 歡輿疾就之。	1
锦帆翠楫照吴川，系缆犹存石岿然。刻佛未灵山鬼过，西风吹动鲍鱼船。	0
几夕论诗坐石窗，怜君百首妙无双。句牵野兴侵孤月，恼乱词源涌大江。数纸忽然来竺岭，千年犹可照吴邦。相思未免还相挑，莫竖旗幡却诈降。	0
家住丛台旧，名参绛圃新。醉波疑夺烛，娇态欲沈春。伴雨聊过楚，归云定占秦。桃花正浓暖，争不浪迷人。	0
插柳栽花便满林，午天蜂蝶晓天禽。老来病损浑无力，报答春光只有心。	0
鮮卑寇酒泉；種衆日多， 種，章勇翻。 緣邊莫不被毒。 被，皮義翻。	1
丁酉，新安王卽皇帝位，時年十五。 王諱昭文，字季尙，文惠太子第二子也。 以西昌侯鸞爲驃騎大將軍錄尙書事揚州刺史宣城郡公。大赦，改元延興。	1
以越騎校尉竇武爲城門校尉。武在位，多辟名士，淸身疾惡，禮賂不通；妻子衣食裁充足而已，得兩宮賞賜， 兩宮，謂天子及皇后。 悉散與太學諸生及匄施貧民， 匄，居太翻，與也。施，式豉翻。 由是衆譽歸之。	1
庚戌，魏征虜將軍庾岳破張超於勃海，斬之。 張超據南皮，見上卷上年。	1
八年丙申九六	1
睿德总无边，神皋择胜缘。二仪齐法驾，三会礼香筵。汉阙中黄近，秦山太白连。台疑观鸟日，池似刻鲸年。满月临真境，秋风入御弦。小臣叨下列，持管谬窥天。	0
蔷薇折。一怀秀影花和月。花和月。著人浓似，粉香酥色。绿阴垂幕帘波叠。微风过竹凉吹发。凉吹发。无人分付，这些时节。	0
春，正月，丙申，東魏遣兼散騎常侍李奬來聘。 散，悉亶翻。騎，奇寄翻。	1
七年魏安州三戍兵反，杜洛周自松岍赴之。 頁四七一○	1
初，魏奮武將軍張袞以才謀爲魏主珪所信重，委以腹心。珪問中州士人於袞，袞薦盧溥及崔逞，珪皆用之。	1
辇路香风吹软尘，拥途士女看朱轮。朝为赫赫大京兆，暮作栖栖逆旅人。姬院肉屏俄顷散，帝城眉样一番新。惟应唤醒茅檐叟，长驾柴车戴幅巾。	0
才把文章干圣主，便承恩泽换禅衣。应嫌六祖传空衲，只向曹溪求息机。	0
孤涧月华明水，半帘梅影香风。惆怅谪仙何处，无人共倒金钟。	0
寤寐家山谒告还，锦衣驷马路人观。逢迎喜识词臣贵，行役谁言蜀道难。江上田桑应不改，里中牛酒欲交欢。岷峨信美毋多恋，盛典方资大手刊。	0
闭门经史自优游，气宇凌凌上斗牛。从政逝将驱鸟鼠，传家那肯坠箕裘。人间端欲挥银笔，天上俄闻记玉楼。山北山南何处问，翩翩丹旐舞残秋。	0
五年出仕喜还家，双桂成阴不阙些。午睡起来无理会，银盆清水弄荷花。	0
只言梅信末，不柰此愁何。莫待一枝折，撩人愁更多。	0
峻知祖約怨朝廷，乃遣參軍徐會推崇約，請共討庾亮。約大喜，其從子智衍並勸成之。 從，才用翻。 譙國內史桓宣謂智曰：本以強胡未滅，將勠力討之。使君若欲爲雄霸，何不   助國討峻，則威名自舉。今乃與峻俱反，此安得久乎！智不從。宣詣約請見，約知其欲諫，拒而不內。 內，讀曰納。 宣遂絕約，不與之同。 約於是赴歷陽，宣將其衆營於馬頭山。 十一月，約遣兄子沛內史渙女壻淮南太守許柳以兵會峻。逖妻，柳之姊也，固諫不從。詔復以卞壼爲尙書令領右衞將軍，以鄶�內史王舒行揚州刺史事， 鄶�，卽會�，音古外翻。王舒傳曰：時徵蘇峻，王導欲出舒爲外援，授會�內史。舒以父名會，辭。朝議以字同音異，於禮無嫌。舒復陳音雖異而字同，求改他郡，於是改會字爲鄶。 吳興太守虞潭督三吳等諸郡軍事。	1
冬，十二月，庚子，襄陽武侯王濬卒。	1
罗带缕金，兰麝烟凝魂断。画屏欹，云鬓乱，恨难任。几回垂泪滴鸳衾，薄情何处去？月临窗，花满树，信沈沈。	0
洋洋泌水侧，蓬室苦萧条。衣薄难胜夜，厨闲空过朝。笑谈东郭履，歌诵买臣樵。但问才何似，无疑卿相遥。	0
義宣兼荆江兗豫四州之力，威震遠近。帝欲奉乘輿法物迎之， 乘，繩證翻。 竟陵王誕固執不可，曰：柰何持此座與人！乃止。 竟陵王誕時爲揚州刺史。	1
诗名翰墨独兼全，海上从游十许年。进退两忘中有德，律禅不碍任随缘。岫云又作无心出，桃坞何劳一笑妍。好把经行写新咏，他时寄我小山篇。	0
甲子， 張：子作午。 突厥遣使入見于隋。 見，賢遍翻。	1
水天凉夜月，不是惜清光。好物随人秘，秦淮忆建康。	0
堂皇对岑蔚，欢酌坐怡然。蟹美持螯日，鲂甘抑鲊天。渚翘幽处鹭，林响静时蝉。老去兴非浅，无妨清夜旋。	0
银汉无声露暗垂，玉蟾初上欲圆时。清樽素瑟宜先赏，明夜阴晴不可知。	0
溫威振內外，帝雖處尊位， 處，昌呂翻。 拱默而已，常懼廢黜。先是，熒惑守太微端門， 天文志：太微南蕃中二星間曰端門。先，悉薦翻。 踰月而海西廢。辛卯，熒惑逆行入太微，帝甚惡之。 惡，烏路翻。 中書侍郞郗超在直， 入直省中也。 帝謂超曰：命之脩短，本所不計，故當無復近日事邪？ 帝之爲撫軍也，辟超爲掾，故於今敢以情問之。復，扶又翻。 超曰：大司馬臣溫，方內固社稷，外恢經略，非常之事，臣以百口保之。及超請急省其父， 晉令：急假者，五日一急，一歲以六十日爲限。史書所稱取急請急，皆謂假也。省，悉景翻。 帝曰：致意尊公，家國之事，遂至於此，由吾不能以道匡   衞，愧歎之深，言何能諭！因詠庾闡遂泣下霑襟。 此亦淸談，但情溢於言外耳。朝，直遙翻；下同。 帝美風儀，善容止，留心典籍，凝塵滿席，湛如也。雖神識恬暢，然無濟世大略，謝安以爲惠帝之流，但淸談差勝耳。 淸談無益於國事；謝安當此之時，能立此論，可謂拔乎流俗者也。	1
卷帘翠湿，过几阵残寒，几番风雨。问春住否。但匆匆暗里，换将花去。乱碧迷人，总是江南旧树。谩凝伫。念昔日采香，今更何许。芳径携酒处。又荫得青青，嫩苔无数。故林晚步。想参差渐满，野塘山路。倦枕闲床，正好微曛院宇。送凄楚。怕凉声、又催秋暮。	0
平生酷爱雪，老我看不足。安得走五台，六月漱寒玉。无计巢雪山，与佛结幽独。方舆多奇观，出门欠车毂。天公副微愿，连朝遣滕六。寒林振琳琅，朔风扇琼木。楼台烱夜光，地灵惊玉局。幻成银世界，一旦饱双目。清冷天地气，吸入空洞腹。剩欲呼夜舟，飘然访林麓。	0
魏西河公石復攻汝陰， 今年春石攻汝陰不克。 汝陰有備，無功而還。 還，從宣翻，又如字。 常珍奇雖降於魏，實懷貳心；劉勔復以書招之。會西河公石攻汝陰，珍奇乘虛燒劫懸瓠，驅掠上蔡安成平輿三縣民，屯於灌水， 水經註：灌水導源廬江金蘭縣西北東陵鄕大蘇山東北，逕蓼縣故城西，而北注決水。許愼曰：灌水出雩婁縣。輿，音預。	1
风涛秋渡阙，烟雨晚村孤。	0
秋天木叶乾，犹有白花残。举世稀栽得，豪家却画看。片苔相应绿，诸卉独宜寒。几度携佳客，登高欲折难。	0
眼远孤帆没，临流一怅然。分携惜此日，作恶验中年。惟有加餐祝，仍期得句传。相看俱四十，香火好因缘。	0
清风起平湖，白云生涧阴。佳时惨不乐，羁思苦难任。客子热中肠，浩然怀故林。仲夏倏已过，草木郁萧森。万物欣有托，吾生何崎嵚。念昔岁甫冠，自许双南金。只今堕危涂，不如烟际禽。山水所素愿，利名非宿心。何当返故庐，啸傲苍崖深。两鬓岂长绿，勿枉吴霜侵。	0
帝淫義宣諸女，義宣由是恨怒。質迺遣密信說義宣， 密信，密使也。說，輸芮翻；下說誘同。 以爲負不賞之功，挾震主之威，自古能全者有幾？今萬物係心於公，聲迹已著；見幾不作，將爲他人所先。 幾，居希翻。先，悉薦翻。 若命徐遺寶魯爽驅西北精兵來屯江上， 徐遺寶刺兗州，直建康北；魯爽刺南豫，直建康西。魯爽素奉義宣，徐遺寶由義宣府參軍起，故欲命之同逆。 質帥九江樓船爲公前驅， 帥，讀曰率。 已爲得天下之半。公以八州之衆，徐進而臨之， 義宣都督荆雍梁益湘交   廣寧八州。 雖韓白更生，不能爲建康計矣。 韓白，謂韓信白起。 且少主失德，聞於道路； 聞，音問，同。 沈柳諸將，亦我之故人， 沈慶之與質同以武幹事文帝，質爲雍州，柳元景其部曲將也。將，卽亮翻；下同。 誰肯爲少主盡力者！ 爲，于僞翻；下爲公同。 夫不可留者年也，不可失者時也。質常恐溘先朝露， 溘，苦答翻，又苦合翻。溘，奄也。朝露，言其易晞。溘先朝露，言奄然而死在朝露未晞之先。先，悉薦翻。 不得展其旅力， 毛萇曰：旅，衆也。考孔安國書註亦然。 爲公掃除，於時悔之何及。義宣腹心將佐諮議參軍蔡超司馬竺超民等咸有富貴之望， 蔡超等以江州將佐從帝起義以得富貴，故懷非望。 欲倚質威名以成其業，共勸義宣從其計。質女爲義宣子採之婦。義宣謂質無復異同， 復，扶又翻。 遂許之。超民，夔之子也。 景平元嘉之間，竺夔守東陽有功。 臧敦時爲黃門侍郞，帝使敦至義宣所，道經尋陽，質更令敦說誘義宣， 誘，音酉。 義宣意遂定。	1
宋皇后無寵，後宮幸姬衆共譖毀。勃海王悝妃宋氏，卽后之姑也，中常侍王甫恐后怨之， 悝被誅，事見上熹平元年。悝，苦回翻。 因譖后挾左道祝詛； 祝，職救翻。詛，莊助翻。 帝信之，遂策收璽綬。 璽，斯氏翻。綬，音受。 后自致暴室，以憂死。父不其鄕侯酆及兄弟並被誅。 不其縣，前漢屬琅邪郡，後漢併省爲鄕。賢曰：故城在今萊州卽墨縣西南，蓋其縣之鄕也。其，音基。被，皮義翻；下同。	1
柳色青青罩翠烟。花光灼灼映临川。欲知窈窕呈祥日，恰近清明淑景天。浮瑞霭，庆真仙。不须男女祝椿年。异时早约西王母，剩折蟠桃荐寿筵。	0
猗兰恩宠歇，昭阳幸御稀。朝辞汉阙去，夕见胡尘飞。寄信秦楼下，因书秋雁归。	0
乘震司春令，先天布政经。人时颁凤历，农事视龙星。	0
癸巳，門下侍郞同平章事張文蔚卒。 蔚，紆勿翻。	1
九月，戊申，琅邪王睿至建業。睿以安東司馬王導爲謀主，推心親信，每事咨焉。睿名論素輕，吳人不附，居久之，士大夫莫有至者，導患之。會睿出觀禊，導使睿乘肩輿，具威儀， 禊，胡計翻，祓除不祥也。漢儀：季春上巳，官及百姓皆禊於東流水上。應劭風俗通曰：按周禮，女巫掌歲時以祓除疾病。禊者，潔也，於水上盥潔之也。肩輿，平肩輿也，人以肩舉之而行。 導與諸名勝皆騎從， 騎，奇寄翻。從，才用翻。 紀瞻顧榮等見之驚異，相帥拜於道左。 帥，讀曰率。 導因說睿曰：顧榮賀循，此土之望，宜引之以結人心；二子旣至，則無不來矣。睿乃使導躬造循榮，二人皆應命而至。 說，輸芮翻。造，七到翻。考異曰：導傳曰：元帝鎭建康，居月餘，士庶莫有至者。會從兄敦來朝，導謂之曰：琅邪王仁德雖厚，而名論猶輕；兄威風已振，宜有以匡濟者。會三月上巳，帝觀禊，敦導皆騎從。王敦傳：東海王越誅繆播後，乃以敦爲揚州刺史，其後徵拜尙書，不就。周�傳：錢璯聞劉聰逼洛陽，不敢進，乃謀反。時王敦遷尙書，與璯俱西，欲殺敦，敦奔告元帝。懷帝紀：永嘉元年七月，琅邪王睿鎭建業。三年三月，殺繆播。四年二月，錢璯反。是時睿在建業已三年矣，安得言月餘！又睿名論雖輕，安有爲都督數年而士庶莫有至者！陳敏得江東，猶首用周顧以收人望；導爲睿佐，豈得待數年然後薦之乎！然則導傳所云，難以盡信，今刪去導語及敦名而已。 以循爲吳國內史；榮爲軍司， 軍司，軍司馬也。 加散騎常侍， 職爲軍司，此加官也。 凡軍府政事，皆與之謀議。又以紀瞻爲軍 張：軍下脫諮字。 祭酒，卞壼爲從事中郞， 壼，苦本翻。 周�爲倉曹屬，琅邪劉超爲舍人， 晉諸王國有謁者四人，中大夫六人，舍人十人。 張闓及魯國孔衍爲參軍。 闓，可亥翻，又音開。 壼，粹之子； 卞粹   見上卷惠帝太安二年。 闓，昭之曾孫也。 張昭輔吳爲元臣。 王導說睿：謙以接士，儉以足用，以淸靜爲政，撫綏新舊； 新，謂自中原來者；舊，謂江東人。說，輸芮翻。 故江東歸心焉。睿初至，頗以酒廢事；導以爲言。睿命酌，引觴覆之，於此遂絕。 史言元帝能用王導所以興於江左。	1
劉信聞徐溫之言，大懼，引兵還擊虔州。先鋒始至，虔兵皆潰， 果如徐溫所料。 譚全播奔雩都，追執之。 唐僖宗光啓元年，譚全播推盧光稠據虔州，中更二姓，及全播自爲之而亡。 吳以全播爲右威衞將軍，領百勝節度使。	1
初，章爲當世名儒， 章治尙書經，爲博士。 敎授尤盛，弟子千餘人。莽以爲惡人黨，皆當禁錮不得仕宦，門人盡更名他師。 師古曰：更以他人爲師，諱不言是章弟子。更，工衡翻。 平陵云敞時爲大司徒掾， 姓譜：䢵，出自祝融之後，爲䢵國；後去邑爲云。 自劾吳章弟子， 劾，戶槩翻。 收抱章尸歸，棺斂葬   之， 師古曰：棺，音工喚翻。斂，音力贍翻。 京師稱焉。	1
江天冬暖似花时，上国音尘杳未知。正被虫声喧老耳，今君又借薛能诗。	0
老子生来铁面皮，要渠嬉笑莫过诗。可怜百巧卿云手，拙直今年一奏词。	0
青丝织作双鸳鸯，紫丝绣成双凤凰。在家不敢窥屏著，心愿出门逐夫婿。琴中解道人心事，不辞半夜将身去。君亲涤器妾当垆，岂料赋成天上知。临邛旧事不记省，千金多买青蛾眉。嫁时衣裳今尚在，妾貌未衰君意改。当时去家恨太迟，今日思家翻自悔。玉环既断不复连，青铜既破不复圆。古来佳人多薄命，不见鸾胶能续弦。但愿新人同燕婉，桃花长春月长满。	0
王世充平州刺史周仲隱以城來降。 洛州河陰縣，古平陰也。王世充當於此置平州。降，戶江翻。	1
昭荐精衷，灵承端命。青帝顾怀，神禖储庆。祚以蕃昌，协于熙盛。螽斯众多，流于雅咏。	0
白露团甘子，清晨散马蹄。圃开连石树，船渡入江溪。凭几看鱼乐，回鞭急鸟栖。渐知秋实美，幽径恐多蹊。	0
何以嗣先烈，匪论达与穷。永惟正大体，不远日用中。	0
玉律穷三纪，推为积闰期。月馀因妙算，岁遍自成时。乍觉年华改，翻怜物候迟。六旬知不惑，四气本无欺。月桂亏还正，阶蓂落复滋。从斯分历象，共仰定毫釐。	0
二妃怨处云沈沈，二妃哭处湘水深。商人酒滴庙前草，萧索风生斑竹林。	0
湛湛腾空下碧霄，地卑湿处更偏饶。菅茅丰草皆沾润，不道良田有旱苗。	0
当春人尽归，我独无归计。送君自多感，不是缘下第。君看山上草，尽有干云势。结根既不然，何必更掩袂。澧水鲈鱼贱，荆门杨柳细。勿为阳艳留，此处有月桂。言毕尊未乾，十二门欲闭。伫立望不见，登高更流涕。吟君别我诗，怅望水烟际。	0
敷水小桥东，娟娟照露丛。所嗟非胜地，堪恨是春风。二月艳阳节，一枝惆怅红。定知留不住，吹落路尘中。	0
烦恼浮生业，愚迷智自通。根尘如不染，识照曩缘空。	0
興與索元禮來俊臣競爲暴刻， 索，昔各翻。 興元禮所殺各數千人，俊臣所破千餘家。元禮殘酷尤甚，太后亦殺之以慰人望。	1
丙戌，以南兗州刺史沈慶之爲司空，刺史如故。	1
古貌满堂尘暗色，新华落地鸟繁声。经行观礼自心感，一雨僧人不显名。	0
父老偏怜最小官，晚来争借寿诗看。般门尽说难挥斧，句法丁宁子细安。	0
昔委荆榛谁起废，今增轮奂不为奢。微神通力营经藏，须海潮音转法华。况有紧帮王打供，岂无长者子倾家。此行非作衣钵计，饶益尤多等算沙。	0
秋水清无力，寒山暮多思。官闲不计程，遍上南朝寺。	0
黄烛分光过眼，柳条弄色关心。老死毋劳覆议，先生自谥醉吟。	0
苧萝山下如花女，占得姑苏台上春。一笑不能忘敌国，五湖何处有功臣。	0
五斗莫作籴太仓，幽事关人殊未央。白雁撩人下清洛，黄花唤梦著都梁。平生浪喜得诗瘦，投老相从要酒狂。欲到淮南先一笑，蟹螯浑已饱新霜。	0
此木韵弥全，秋霄学瑟弦。空知百馀尺，未定几多年。古甲磨云拆，孤根捉地坚。何当抛一干，作盖道场前。	0
经苑初成墨沼开，何人林下肯寻来。若非宗测图山后，即是韩康卖药回。溪籁自吟朱鹭曲，沙云还作白鸥媒。唯应地主公田熟，时送君家曲糵材。	0
异方占瑞气，干吕见青云。表圣兴中国，来王谒大君。迎祥殊大乐，叶庆类横汾。自感明时起，非因触石分。映霄难辨色，从吹乍成文。须使流千载，垂芳在典坟。	0
香泛罗屏，夜寒著酒宜偎倚。翠偏红坠。唤起芙蓉睡。一曲伊州，秋色芭蕉里。娇和醉。眼情心事。愁隔湘江水。	0
暖风轻拨绣帘开，放入双双紫燕来。燕子似于人有旧，细衔花片落妆台。	0
夏，四月，乙巳，廟立皇子閎爲齊王，旦爲燕王，胥爲廣陵王，初作誥策。 師古曰：於廟中策命之。服虔曰：誥敕王，如尙書諸誥。李奇曰：今敕封拜諸王策文起於此。毛晃曰：漢制，天子之策長二尺。釋名曰：策，書敎令於上，所以驅策於下也。	1
朝相思。暮相思。朝暮相思无尽时。奉君断肠词。生相思。死相思。生死相思两处辞。何由得见之。	0
眠云跂石十馀年，回首抛官一瞬间。送旧迎新也辛苦，一番辛苦两年闲。	0
痴霭顽阴，风扫尽、安排今夕。便放出、一轮金镜，皎然虚碧。照彻肺肝明似水，是中空洞无他物。倚亭皋、搔首问天公，天应识。人共景，都非昔。君共我，俱成客。且相逢一笑，笙歌箫笛。老去可怜杯酒减，醉来谩把阑干拍。便明朝、烟水挂征帆，还相忆。	0
古史书元意义存，春秋揭示更分明。人心天理初无欠，正本端原万善生。	0
魄生自西，照望太阳。下暨诸神，贶施万方。节适风雨，富我囷箱。共承嘉祀，惟以迪尝。	0
北风无时休，荒山路绵绵。老马被吹扬，却立不肯前。我仆行且仆，竟日数里间。悠然欲何适，正坐归无田。	0
同为懒慢园林客，共对萧条雨雪天。小酌酒巡销永夜，大开口笑送残年。久将时背成遗老，多被人呼作散仙。呼作散仙应有以，曾看东海变桑田。	0
年少登科今白头，不才多病分归休。深恩未报云天施，弱质易惊蒲柳秋。进退无机常蹭蹬，穷通知命自夷犹。相逢莫问市朝事，绿水青山是胜游。	0
人语山相应，舟行岸自移。鱼因寒越隽，鹭到晚犹饥。岁尽难为客，江晴易得诗。渺予烟水阔，何以此行为。	0
春，正月，幽州節度使張允伸得風疾，請委軍政就醫；許之，以其子簡會知留後。疾甚，遣使上表納旌節；丙申，薨。允伸鎭幽州二十三年， 宣宗大中四年，張允伸代周綝鎭幽州。 勤儉恭謹，邊鄙無警，上下安之。	1
客舍经时益苦吟，洞庭犹忆在前林。青山残月有归梦，碧落片云生远心。溪路烟开江月出，草堂门掩海涛深。因君话旧起愁思，隔水数声何处砧。	0
手拖葛屦坐藜床，竹树萧然一水傍。枕上白云船下月，卜邻东涧胜东冈。	0
是夜，麟以兵劫左衞將軍北地王精，使帥禁兵弑寶。 帥，讀曰率。 精以義拒之，麟怒，殺精，出奔西山，依丁零餘衆。 中山西北二百里有狼山，自狼山而西，南連常山，山谷深險，漢末黑山張燕五代孫方簡兄弟皆依阻其地。丁零餘衆，翟眞之黨也，爲燕所敗，退聚西山。西山，曲陽之西山也。 於是城中人情震駭。	1
乞伏熾磐攻南涼三河太守吳陰于白土，克之，以乞伏出累代之。 水經：河水過邯川城南，又東逕臨津城北白土城南。闞駰十三州志曰：左南津西六十里，有白土城，在大河之北，爲緣河濟渡之地。累，力追翻。魏收曰：白土縣，漢屬上郡，晉屬金城郡，後魏屬新平郡。余謂後魏新平之白土乃漢上郡之白土，晉金城之白土乃左南西之白土，各是一處。五代志：邠州新平縣舊曰白土，此漢上郡及後魏之白土也。南涼之白土當在唐鄯州界。	1
田豫以兵屯據成山。 頁二二七七	1
向来动脚已谬，末后濡尾转非。伏生力辞不至，申公不合而归。	0
是歲，漢主立妃張氏爲皇后。 后，張飛之女也。	1
寺远离朝市，同游并结軨。阶垠盘石磴，殿影落青冥。地胜松筠众，山名草药灵。洞门深数里，桧树寿千龄。疑有神仙聚，宁容魑魅停。年多养龙虎，早已蛰雷霆。石上生苔藓，岩阿长茯苓。晴云出幽窦，阴雾滑疏棂。露滴茶芽润，烟蒸竹汗青。餐霞充道味，采朮验丹经。直拟升高处，何妨陟绝陉。遐观际寥廓，下视何膻腥。自被利名染，无因肺腑醒。晨兴看桉牍，夜坐守窗萤。龊龊遵前训，兢兢视此铭。沉冥若笼鸟，囚絷似拘囹。有愿栖云壑，相随步翠坰。平生山野性，暂喜据梧瞑。	0
青都仙子玉鍊颜，五云深处乘青鸾。桃花欲实王母老，桂花半落嫦娥寒。芝英琼蕊薄滋味，绛霄倒景窥人间。风微水麝香可掬，雨定海榴红欲燃。中州风物亦自好，翩然万里来云軿。潭潭院落春不老，别有日月藏壶天。狻猊不动烟缕直，吹笙伐鼓开宾筵。九重紫诰照环佩，两儿绿绶扶金船。南山可平海可竭，高堂欢乐无穷年。	0
万籁既寂，一气孔神。吸彼沆瀣，沃此肺膺。至阳之精，天一所生。钦哉此词，展也大成。	0
小舟载酒向平湖。新凉生晓初。乱山烟外有还无。王维真画图。风遽起，动襟裾。雨来荷溅珠。一尊相对喜君俱。醉归红袖扶。	0
不须细细说行藏，四十年来梦一场。我得放归心已足，君能勇退道尤光。閒中倍觉林泉好，闹里谁知日月长。我已与君成二老，更将一节起吾乡。	0
西燕主沖攻秦高陽愍公方於驪山，殺之， 苻方戍驪山，見上卷上年七月。 執秦尙書韋鍾，以其子謙爲馮翊太守，使招集三輔之民。馮翊壘主邵安民等責謙曰：君雍州望族， 七相五公，雍州之望族，鍾蓋韋賢後也。雍，於用翻。 今乃從賊，與之爲不忠不義，何面目以行於世乎！謙以吿   鍾，鍾自殺，謙來奔。	1
我本高阳徒，平生意气凌清虚。词锋即日未见试，壮年束手来穷途。蛟龙岂是池中物，风雨不来狂不得。五都年少莫相猜，鸾凰鸡犬非朋侪。志士抱全节，愚下焉复知。宁作鸾凤饥，不为鸡犬肥。君不见淮阴汉将未逢时，市人颇解相轻欺。又不闻宣尼孜孜救乱治，厄宋围陈亦何已。往者尚有然，余生勿多耻。休誇捷给饶声光，莫以柔滑胜刚方。我爱前贤似松柏，肯随秋草凋寒霜。道在康民致尧禹，岂要常徒论可否。兴来转脚上青云，何必羸驴苦相侮。	0
穷檐双越燕，一再共年华。巢户差眠尾，泥痕燥哺花。惜无文杏庇，犹免翠帘遮。所赖同鸡德，新丰遂识家。	0
容膝都卢屋一间，图书左右任披翻。催诗急雨来迢递，吹面凉风过等閒。生意无边庭下草，清香不断畹中兰。日长无事真仙隐，作甚辛辛苦苦官。	0
秋风落叶满空山，古寺残灯石壁间。昔日经行人去尽，寒云夜夜自飞还。	0
万里西来客，溪山先有名。	0
雨洗桃花，风飘柳絮，日日飞满雕檐。懊恼一春幽恨，尽属眉尖。愁闻双飞新燕语，更堪孤枕宿酲忺。云鬟乱，独步画堂，轻风暗触珠帘。多厌。晴昼永，琼户悄，香销金兽慵添。自与萧娘别后，事事俱嫌。短歌新曲无心理，凤箫龙管不曾拈。空惆怅，长是每年三月，病酒恹恹。	0
萧萧檐雪打窗声，因忆江东阮步兵。两信海潮书不达，数峰稽岭眼长明。梅繁几处垂鞭看，酒好何人倚槛倾。会待与君开秫瓮，满船般载镜中行。	0
长空碧杳杳，万古一飞鸟。生前酒伴闲，愁醉闲多少。烟深隋家寺，殷叶暗相照。独佩一壶游，秋毫泰山小。	0
辛卯，制以契丹初平，命河內王武懿宗婁師德及魏州刺史狄仁傑分道安撫河北。懿宗所至殘酷，民有爲契丹所脅從復來歸者， 復，扶又翻。 懿宗皆以爲反，生刳取其膽。先是，何阿小嗜殺人， 先，悉薦翻。 河北人爲之語曰：唯此兩何，殺人最多。 武懿宗封河內王，與何阿小爲兩何。	1
荆溪之山环千峰，摩空巉绝相争雄。与公万仞俱壁立，祇有爽气蟠胸中。荆溪之流碧满野，寒光秀色兼天泻。与公雅量相对清，更觉波澜来笔下。高门悬弧此日生，少年挥毫敌两京。当时紫宸初射策，玉色临轩知姓名。一旦横经向儒苑，凤掖銮坡去非远。如今高卧尚琳宫，主父严徐见何晚。向来皂盖先一州，龚黄已往无此流。旰食我皇收士急，未容独乐林泉幽。华堂宴笑春风里，水绿山青助公喜。三槐功就却归来，寿如此山如此水。	0
我思至人，游心唐虞之帝廷。上下数千载，迥如云霄畴与京。皋夔礼乐表世则，克绍周孔流芳声。斯文在兹幸不坠，亘古永怀惟六经。	0
官路桐江西复西，野梅千树压疏篱。昨来都下筠篮底，三百青钱买一枝。	0
黄河泻白浪，到海一万里。榆关风土恶，夜来霜入水。河源冻彻底，冰面平如砥。边将好邀功，夜率鏖兵起。马度疾于风，车驰不濡轨。尽破匈奴营，别筑汉家垒。扩土过阴山，穷荒为北鄙。天威震朔漠，戎心畏廉李。所以龙马驹，长贡明天子。边夫苟非才，怨亦从兹始。	0
贺监赐湖名价高，云山吟赏抽江毫。澄波杳渺醉欲去，烟光水月留归舠。	0
老人七十八，佳节一百五。丁宁海棠花，更可数日不。	0
壬辰，車駕至梁州。山南地薄民貧，自安史以來，盜賊攻剽， 剽，匹妙翻。 戶口減耗太半，雖節制十五州， 十五州，梁洋興鳳開通渠集蓬利壁巴閬果金也。 租賦不及中原數縣。及大駕駐蹕，糧用頗窘。上欲西幸成都，嚴震言於上曰：山南地接京畿，李晟方圖收復，藉六軍以爲聲援。若幸西川，則晟未有收復之期也。衆議未決，會李晟表至，言：陛下駐蹕漢中，所以繫億兆之心，成滅賊之勢；若規小捨大， 規小，謂欲幸成都以便資用。捨大，謂捨興復之功而苟安於一隅。 遷都岷峨，則士庶失望，雖有猛將謀臣，無所施矣！上乃止。嚴震百方以聚財賦，民不至困窮而供億無乏。牙將嚴礪，震之從祖弟也，震使掌轉餉，事甚脩辨。 史言嚴震供奉車駕無闕之功。辨，讀曰辦。章：十二行本正作辦；乙十一行本同。	1
燕主寶之至黎陽也， 事見上卷上年。 魯陽王和長史李辯勸和納之，和不從。辯懼，故潛引晉軍至管城， 事亦見上卷上年。 欲因德出戰而作亂。旣而德不出，辯愈不自安。及德討苻廣，辯復勸和反， 復，扶又翻；下可復同。 和不從，辯乃殺和，以滑臺降魏。 降，下江翻。 魏行臺尙書和跋在鄴，帥輕騎自鄴赴之， 騎，奇寄翻。 旣至，辯悔之，閉門拒守。跋使尙書郞鄧暉說之， 鄧暉，魏之鄴臺尙書郞也。說，輸芮翻。 辯乃開門內跋，跋悉收德宮人府庫。德遣兵擊跋，跋逆擊，破之，又破德將桂陽王鎭， 將，卽亮翻。 俘獲千餘人。陳潁之民多附於魏。 陳潁，陳郡潁川也。	1
振武節度使府州團練使折從遠入朝，更名從阮， 避帝名，更遠名阮。更，工衡翻。 置永安軍於府州，以從阮爲節度使。 折從阮本領振武節，又就府州置節鎭以寵之。薛史曰：升府州爲永安軍，析振武之勝州幷沿河五鎭以隸之。 又以河東左都押牙劉銖爲河陽節度使。銖，陝人也。 陝，失冉翻。	1
暖日晴风初破冻，柳眼梅腮，已觉春心动。酒意诗情谁与共，泪融残粉花钿重。乍试夹衫金缕缝，山枕斜欹，枕损钗头凤。独抱浓愁无好梦，夜阑犹剪灯花弄。	0
冷官厅事客来稀，种绿阴阴结夏帷。忽得君诗惬人意，陶家风到北窗时。	0
清跸传音紫集来，逡巡万玉拥钧台。南山镇地符辰算，北斗倾霞入宴杯。镐饮篇中鱼演漾，虞韶声里凤徘徊。年年赤帝乘离月，长见云龙帐殿开。	0
未换中庭三尺土，漫种数丛千叶花。造物不违遗老意，一枝颇似洛人家。名园不放寻芳客，陋巷希闻载酒车。未忍画瓶修佛供，清樽酌尽试山茶。	0
海燕何微眇，乘春亦暂来。岂知泥滓贱，秪见玉堂开。绣户时双入，华轩日几回。无心与物竞，鹰隼莫相猜。	0
二圣垂鸿烈，天临四纪馀。元台地率属，赐会宠刊书。世业叨荣甚，君恩可报欤。衮衣相照烂，归拥鹿鸣车。	0
谢病始告归，依然入桑梓。家人皆伫立，相候衡门里。畴类皆长年，成人旧童子。上堂家庆毕，愿与亲姻迩。论旧或馀悲，思存且相喜。田园转芜没，但有寒泉水。衰柳日萧条，秋光清邑里。入门乍如客，休骑非便止。中饮顾王程，离忧从此始。	0
南之山丛丛，桂树生也直。朱华自成林，不杂众芳植。上有青鸾栖，因之为羽翼。移根上林苑，零露滋晓色。岂不罹凝寒，高标竦孤特。丹心能自渥，身性不加饰。所以离骚词，嘉其秉炎德。相观穹壤间，人统形气识。阳根为刚明，阴质为闇塞。灵均莫能招，聊与花辩惑。	0
太傅義恭與義宣書曰：往時仲堪假兵，靈寶尋害其族；孝伯推誠，牢之旋踵而敗。 假兵推誠事並見一百一十卷晉安帝隆安二年，桓玄殺殷仲堪見一百一十一卷三年。桓玄，字靈寶。王恭，字孝伯。 臧質少無美行，弟所具悉。 質少輕薄無檢，爲文帝所嫌。少，詩照翻。行，下孟翻。 今籍西楚之強力，圖濟其私；凶謀若果， 果，勝也，克也，決也。 恐非復池中物也。 復，扶又翻。 義宣由此疑之。五月，甲辰，義宣至蕪湖，質進計曰：今以萬人取南州，則梁山中絕； 柳元景屯南州爲梁山後鎭，若取之，則梁山之路中絕。 萬人綴梁山，則玄謨必不敢動；下官中流鼓棹，直趣石頭，此上策也。 沈慶之薛   安都等在江西，柳元景王玄謨等與義宣相持；若質計得行，建康殆矣。趣，七喩翻。 義宣將從之。劉諶之密言於義宣曰：質求前驅，此志難測。不如盡銳攻梁山，事克然後長驅，此萬安之計也。義宣乃止。	1
闭门不知春色到，出城始见江梅开。行探幽泉至高绝，共坐巨石聊徘徊。时逢天风吹客过，还有野鸟惊人来。林间躬惜所未历，归马空载斜阳回。	0
夕轩疏雨罢，物物为秋惊。病叶先风落，寒蝉趁候鸣。西飞愁燕急，左界恨河倾。借问三江客，鲈鱼底有情。	0
长头大鼻鬓如雪，早岁连兵剑锋折。千金尽去无斗储，双袖破来空百结。独恋郊扉已十春，高阳酒徒连此身。路傍谁识郑公子，谷口应知汉逸人。儿女相悲探井臼，前功岂在他人后。劝君不得学渊明，且策驴车辞五柳。	0
瓯越东南美，田肥果稼饶。况怀新赐绶，重过旧题桥。食足奸回熄，风移狱犴销。长才报政速，铃阁日逍遥。	0
满船明月浸虚空，绿净无痕夜气浓。诗思浮沉樯影里，梦魂摇曳橹声中。星辰冷落碧潭水，鸿雁悲鸣白蓼风。一点渔灯依古岸，断桥垂露滴梧桐。	0
叶有苦寒色，山中霜霰多。虽此蒙阳景，移根意如何。	0
甲寅，太后謂侍臣曰：頃者周興來俊臣按獄，多連引朝臣， 朝，直遙翻。 云其謀反；國有常法，朕安敢違！中間疑其不實，使近臣就獄引問，得其手狀，皆自承服，朕不以爲疑。自興俊臣死，不復聞有反者， 復，扶又翻；下無復后復同。 然則前死者不有冤邪？夏官侍郞姚元崇對曰：自垂拱以來坐謀反死者，率皆興等羅織，自以爲功。陛下使近臣問之，近臣亦不自保，何敢動搖！所問者若有翻覆，懼遭慘毒，不若速死。賴天啓聖心，興等伏誅，臣以百口爲陛下保，自今內外之臣無復反者； 爲，于僞翻；下多爲同。 若微有實狀，臣請受知而不吿之罪。太后悅曰：曏時宰相皆順成其事，陷朕爲淫刑之主；聞卿所言，深合朕心。賜元崇錢千緡。	1
北客多流落，东村更寂寥。肯同清夜梦，不待故人招。月挂荒园竹，霜飞独木桥。听鸡休起舞，且共论天骄。	0
同官同齿复同科，朋友婚姻分最多。两地尘沙今龃龉，二年风月共婆娑。朝伦孰与君材似，使指将如我病何。升黜会应从此异，愿偷闲暇数经过。	0
吾少多奇节。颇揶揄、玉关定远，壶头新息。一剑防身行万里，选甚南溟北极。看塞雁、衔来秋色。不但槊棋夸妙手，管城君、亦自无勍敌。终贾辈，恐难匹。酒肠诗胆新来窄。向西风、登高望远，乱山斜日。安得良弓并快马，聊与诸公角力。漫醉把、栏干频拍。莫恨寒蟾离海晚，待与君、秉烛游今夕。欢易买，健难得。	0
十载功名翰墨林，为从知己信浮沈。青山有雪谙松性，碧落无云称鹤心。带月独归萧寺远，玩花频醉庾楼深。思君一见如琼树，空把新诗尽日吟。	0
巧鬻非善贾，利穫非良农。君子不自智，甘与庸人同。天君见独者，进退有新功。忽敛艺文手，反著怀袖中。客问以臆对，此说非易穷。吾非宁武子，今学北山翁。	0
两母久未葬，魂冷常夜嘶。病妇槌心号，血尽身为泥。我死不自惜，少忍赋有甓。何当深九仞，更与崇四尺。	0
君不见猿啼苍梧烟，风捲潇湘水。双蛾无处挽重瞳，粉篁点点凝春泪。又不见鹤饮瑶池月，露泣龟台花。百官极目望八骏，青鸟寥寥空暮霞。呜呼，不自爱惜甘蹈死，亦不闻乎千金子。公无渡河要渡河，公要渡河争奈何。	0
云中台殿泥中路，既阻同游懒却还。将谓独愁犹对雨，不知多兴已寻山。才应行到千峰里，只校来迟半日间。最惜杜鹃花烂熳，春风吹尽不同攀。	0
彩凤何毰毸，有玉飞则立。竹林失所依，梧枝夜露泣。鸡鹜疑九苞，鹓鹭厌五毛。伊独怨德衰，箫韶如之何。	0
笑指南山跃马归，明知举似弃才诗。亭前千古标芳姓，未可穷通论一时。	0
手无太尉玉麈，腰无鄂公羽箭。一声喝海潮音，一只眼岩下电。	0
苏君在朝人不知，苏君既没人悲之。流风遗书见称道，高文大句争提撕。壁间草隶亦不置，剥苔椎土无弃遗。乃知死不与人共利害，而后不为时所疑。沧浪亭空卉木老，古石苍苍颜色好。无胫犹能千里来，致身忽在都门道。帝都王侯好事多，相看自悔取不早。君不见吴兴长史春襕衫，闭门抱恨长枯槁。	0
粲粲西台彦，恂恂华省郎。相过金城静，纵语春昼长。逍遥喜庄生，傲诞尤稽康。纨扇不须摇，窗间襟袖凉。	0
以始安王遙光爲南郡太守，不之官。遙光，鸞之兄子也。 鸞兄鳳生遙光遙欣；遙光嗣始安王爵。 鸞有異志，遙光贊成之，凡大誅賞，無不預謀。戊申，以中書郞蕭遙欣爲兗州刺史。遙欣，遙光之弟也。鸞欲樹置親黨，故用之。	1
十二月，司徒許栩罷；以大鴻臚袁隗爲司徒。 隗，五罪翻。考異曰：袁紀在四年。今從范書。	1
圣皇忧越人，与之求良牧。韩侯简帝心，受诏荒东服。再拜陈苦词：臣生非碌碌。未得灭匈奴，虽荣亦为辱。戎丑方款盟，宸恩倦兵黩。难展穷北威，遂作东南福。况有重慎资，足致奸巢覆。况有明恕怀，可使夷人伏。行歌烟霭空，坐啸江山绿。无忧报政迟，只怕徵还速。他日遗远书，幸勿忘兰菊。	0
林暝鸟呼雨，径深童扫云。	0
赵叟万篇韩半之，江湖尤重两贤诗。不须负笈行千里，回首东家自有师。	0
六年乙巳二八五	1
精舍何曾远，祗在九曲北。渔艇若不来，弱水万里隔。	0
樽酒檠窗鬓发新，别来惊见雪霜侵。几行泪滴风前烛，一片心敲月下砧。好德未闻如好色，知人安得似知音。一书欲寄南来雁，江阔天高无处寻。	0
数里春蹊独自寻，迸犀抽锦乱森森。田文死去宾朋散，抛掷三千玳瑁簪。	0
口惟两齿鬓双皤，百计无如耄及何。少壮未尝参姹女，衰残始欲养黄婆。原鸰逝去床谁对，辽鹤归来冢渐多。客笑侬诗真滞货，太平典册要声和。	0
大姬配胡公，位乃三恪宾。盛德百代祀，斯言良不泯。敬仲为齐卿，当国名益震。仲举登宰辅，太丘荣缙绅。武皇受瑶图，爵士封其新。繁祉既骤集，裔孙生贤臣。特达踰圭璋，节操方松筠。云汉一矫翼，天池三振鳞。曳裾朝赤墀，酌醴侍紫宸。大君锡车马，时复过平津。言则广台阶，道亦资天均。清秋忽高兴，震藻若有神。曜曜趋宫廷，洸洸迈徐陈。镐京既赐第，门巷交朱轮。方将袭伊皋，永以崇夏殷。宗党无远近，敬恭依仁人。雪尽宇宙暄，雁归沧海春。沈吟白华颂，帝闼降丝纶。驿骑及芜城，相逢在郊鄄。别离旷南北，谴谪罹苦辛。昼游还荆吴，迷方客咸秦。惟贤惠重义，男女期嘉姻。梧桐生朝阳，鶗鴂鸣萧晨。岂不畏时暮，坎壈无与邻。中夜凉风来，顾我阙音尘。琼瑶不遐弃，寤寐如日新。	0
多君有奇略，投笔佐元戎。已佩郎官印，兼乘御史骢。使星随驿骑，归路有秋风。莫道无书札，他年怀袖空。	0
戊辰，太子卽皇帝位。帝姊鄂邑公主共養省中， 班志，鄂縣屬江夏郡，公主所食之邑。伏儼曰：蔡邕云：本爲禁中。門閣有禁，非侍御之臣不得妄入；行道豹尾中亦爲禁中。孝元皇后父名禁，避之，故曰省中。師古曰：省，察也，言入此中者皆當察視，不可妄也。余據鄂邑公主卽蓋長公主。鄂，五各翻。共，居用翻。養，弋亮翻。 霍光金日磾上官桀共領尙書事。光輔幼主，政自己出，天下想聞其風采。殿中嘗有怪，一夜，羣臣相驚，光召尙符璽郞， 續漢志本註：符璽郞中二人，在中主璽及虎符竹符之半者。璽，斯氏翻。 欲收取璽。 師古曰：恐有變難，欲收取璽。 郞不肯授，光欲奪之。郞按劍曰：臣頭可得，璽不可得也！光甚誼之。明日，詔增此郞秩二等。衆庶莫不多光。 多，猶重也，以此事爲多足重也。	1
千里长江旦暮潮，吴都风俗尚纤腰。周郎若见红儿貌，料得无心念小乔。	0
同进多为蕡讼屈，薄徒苦与贺争名。从教雪犬吠所怪，肯学秋虫鸣不平。沙虱伺人阴发矢，虾䗫欲客化为坑。相逢莫说当时事，说著当时尚失惊。	0
雄吞六国弱秦强，壮士逡巡野水傍。耕叟不知鸿鹄志，笑观宫室忤陈王。	0
不因春酒驻红颜，都是心清事弗关。草为囹空随意绿，花缘客少笑人閒。幽情倚棹暂随水，爽气拄颐常看山。共指武陵槃涧地，桃花深处屋三间。	0
宦游碌碌本无奇，失脚归来莫皱眉。只合一廛修穑事，岂堪千骑把州麾。旱乾偶得崇朝雨，秋熟应无卒岁饥。耕凿熙熙皆帝力，丰年请为续周诗。	0
霖雨半月今夕晴，风堂人稀灯烛明。凉虫咽咽傍墙竹，听久但促孤愁生。愁生欲伏谁驱遣，浑汗翠液玻瓈软。五斗一石非所长，兴来亦觉沧溟浅。我生早患难，对酒无可娱。辛勤识字不得力，漫事尔雅笺虫鱼。痛心曩昔亲庭趋，从容侍饮情有馀。醉谭先烈从巡初，岂但勇力清疆隅。公侯将相随指呼，亲挟日驭升天衢。墓碑神龙护宝书，勋庸槩见中全疏。机危谋大世莫睹，赖有帝训昭难渝。用心若比某人辈，相悬万里非同途。坐间历历言在耳，风木缠悲泪铅水。茫然此事莫轻论，不如尽付金樽里。神仙恍惚休强寻，壮士易老难为心。要须出处任天运，况我自判归山林。一杯复一杯，无客谁同斟。案间幸有李白旧诗数百首，试读精爽飞云岑。安得同渠游，霓裾碧瑶簪。回头却谢髡卓辈，弃置礼法几荒淫。何如高吟泣鬼神，模写造化归无垠。谁能狸膏金距学鸡斗，起捉檐柱矫首落落看星辰。	0
爱此秋气凉，捐书坐北户。黄花手自栽，开花忽无数。朔风吹寒云，色映茅檐暮。起立伫幽香，泥衣有零露。旋移霜中花，娱此羁旅人。白发图一笑，天公初不嗔。平生饱参鼻，宿昔应供身。老大无所著，幽花如绝伦。胜处那可已，聊复运意根。漉彼汁滓酒，浇兹葵苋唇。凭君办好语，与招江海魂。端欲道逸想，缅焉难具论。	0
春浪桃花，禹门三尺平跳过。死生不坐。变化须归我。山起南云，白雨声相和。还知么。点点真个。块土何曾破。	0
丈八蛇矛出陇西，弯弧拂箭白猿啼。破胡必用龙韬策，积甲应将熊耳齐。	0
一见又天涯。人生可叹嗟。想难忘、江上琵琶。诗酒一瓢风雨外，都莫问，是谁家。怜我鬓先华。何愁归路赊。向西湖、重隐烟霞。说与山童休放鹤，最零落，是梅花。	0
应节谁穷造化端，菊黄豺祭问应难。红窗透出鸳衾冷，白草飞时雁塞寒。露结芝兰琼屑厚，日乾葵藿粉痕残。世间无比催摇落，松竹何人肯更看。	0
日映宫墙柳色寒，笙歌遥指碧云端。珠铅滴尽无心语，彊把花枝冷笑看。	0
野色芬敷洗露香，篱边不减御衣黄。繁英自剪无人插，应笑陶潜两鬓霜。	0
江梅蜡梅同日折，白昼看来两清绝。如何对立烛光中，只见江梅白于雪。	0
頖宫夫子日扃门，厌听儿曹说怨恩。犹念贫交无与乐，时流妙语到荒村。	0
乞伏乾歸擊吐谷渾大孩，大破之，俘萬餘口而還；大孩走死胡園。 晉書吐谷渾傳：吐谷渾王烏紇堤，一名大孩。胡園作胡國。孩，何開翻。 視羆世子樹洛干帥其餘衆數千家奔莫何川， 莫何川在西傾山東北。西傾，亦名嵹臺山。帥，讀曰率。 自稱車騎大將軍大單于吐谷渾王。 騎，奇寄翻。單，音蟬。 樹洛干輕傜薄賦，信賞必罰，吐谷渾復興， 復，扶又翻。 沙漒諸戎皆附之。 段國曰：澆河郡西南一百七十里有黃沙，南北一百二十里，東西七十里，西極大楊川，望之若人委糒糠於地，不生草木，蕩然黃沙，周迴數百里。洮水出嵹臺山東北，逕吐谷渾中。自洮嵹南北三百里中，地草皆是龍鬚，而無樵柴，謂之嵹川。嵹，渠良翻。	1
相思君子，吁嗟万里。亦既至止，曷不觏止。本不信巫，谓巫言是履。在门五日，如待之死，有所恨兮。相思遗衣，为忆以贻。亦既受止，曷不保持。本不欺友，谓友情是违。隔生之赠，造次亡之，有所恨兮。	0
秦長水校尉姚珍奔西秦，西秦王乾歸以女妻之。 妻，七細翻。	1
王猛以潞川之功， 見上卷上年。 請以鄧羌爲司隸。秦王堅下詔曰：司隸校尉，董牧皇畿，吏責甚重，非所以優禮名將。光武不以吏事處功臣， 見四十三卷漢光武建武十三年。處，昌呂翻。 實貴之也。羌有廉李之才， 廉李，謂廉頗李牧。 朕方委以征伐之事，北平匈奴，南蕩揚越，羌之任也，司隸何足以嬰之！其進號鎭軍將軍，位特進。	1
山如出茧眉，溪似萦风带。雅意乐溪山，安用携粉黛。烟云无定姿，姝丽有真态。谢公经世心，遇物何显晦。钟鼎与山林，生处初一槩。均令四海间，如我常安泰。临难无喜惧，与人共忧爱。百年但影殂，千载犹心在。风流不可追，超然八荒外。	0
无地无媒只一身，归来空拂满床尘。尊前尽日谁相对，唯有南山似故人。	0
三月，乙卯，以揚州六郡爲王畿； 六郡：丹陽淮南宣城吳郡吳興義興也。 更以東揚州爲揚州，徙治會�， 置東揚州見上卷孝建元年。會，工外翻。 猶以星變故也。 星變見上卷孝建三年。	1
无言独上西楼，月如钩。寂寞梧桐深院，锁清秋。剪不断，理还乱，是离愁。别是一般滋味，在心头。	0
寒冰初泮。岭头一朵香苞绽。菡萏如画真堪羡。休逞随风、柳絮垂金线。月宫每嫖开较晓。寿阳又喜匀妆面。更闻何处鸣羌管。一曲一声、惹起神撩乱。	0
更无人为作招魂。	0
西秦以金城太守辛靜爲右丞相。	1
穴处曾经起怒雷，断藤枯藓半离披。根茎托土何妨远，会见春风长活枝。	0
几载沧江梦，此夕复经过。双台双峙如画，空翠滴晴波。不是先生高节，激起清风千古，汉鼎复如何。矫首望天际，烟树翠婆娑。危楼下，数不尽，去帆多。人人惊肉生髀，却日欲挥戈。谁识矶边泉石，别有壶中天地，烟雨一青蓑。自笑亦华发，三叹吊岩阿。	0
齊東徐州刺史行臺辛術鎭下邳。十一月，侯景徵租入建康，術帥衆渡淮斷之， 帥，讀曰率。斷，音短。 燒其穀百萬石，遂圍陽平，景行臺郭元建引兵救之。壬戌，術略三千餘家，還下邳。	1
湘江滨，湘江滨，兰红芷白波如银，终须一去呼湘君。问湘神，云中君，不知何以交灵均。我恐湘江之鱼兮，死后尽为人。曾食灵均之肉兮，个个为忠臣。又想灵均之骨兮终不曲，千年波底色如玉。谁能入水少取得，香沐函题贡上国。贡上国，即全胜和璞悬瓈，垂棘结绿。	0
先生著名节，百世追延陵。我评先生贤，不以能书称。功成磨苍崖，盛德颂日升。勿书凌云榜，华颠踏高层。	0
凝神爽气炼金丹，七返从来有七还。昨夜一声雷霹雳，不知人已在泥丸。	0
合卺风流，擘钗情态，压倒痴牛騃女。今年云外果深期，想却笑、人间离苦。萦愁叠恨，青山绿水，杳杳重重无数。寻常犹有梦能来，到此夜、无寻梦处。	0
吾年七十五，寿命不为促。仕仅五十年，出处粗可录。人生会有尽，自应身就木。寄语亲旧辈，不必为我哭。百年如一梦，吾梦今始觉。亦既了万缘，无殆亦无辱。所欠惟一死，得死今已足。	0
才游象外身虽远，学茂区中事易闻。自顾漳滨多病后，空瞻逸翮舞青云。	0
郎署新闻一进阶，汉家临遣重州台。人持泽节龙形出，路建风旟隼翼开。千顷江禾年有瑞，万盆吴茧俗丰财。吟窗剩赏云峰翠，即是踰期报政回。	0
杯羹忍啜得非忠，巧佞胡为惑主聪。盈箧谤书能寝默，中山不是乐羊功。	0
天坛王屋北侵河，高比嵩丘一倍多。小有清灵今尚在，俗缘深重奈成魔。	0
家国三千里，中宵算去程。困才成蝶梦，行不待鸡鸣。马首摇残月，鸦群起古城。发来经几堠，村寺远钟声。	0
因吃樱桃病放归，三年著破旧罗衣。内中人识从来去，结得金花上贵妃。	0
六年雁序恨分离，诏下今朝遇已知。上国皇风初喜日，御阶恩渥属身时。内庭再考称文异，圣主宣名奖艺奇。故里仙才若相问，一春攀得两重枝。	0
芒种看今日，螗螂应节生。彤云高下影，鴳鸟往来声。渌沼莲花放，炎风暑雨情。相逢问蚕麦，幸得称人情。	0
修身客，莫误入迷津。气术金丹传在世，象天象地象人身，不用问东邻。	0
十年曾记此来游，有策中原一战收。蒲柳易凋嫌势去，金汤无用卒和休。悲风髣髴鸣刁斗，缺月参差照敌楼。庙食封侯何日事，不堪老马又滁州。	0
斑竹枝，斑竹枝，泪痕点点寄相思。楚客欲听瑶瑟怨，潇湘深夜月明时。	0
洛阳昼夜无车马，漫挂红纱满树头。见说平时灯影里，玄宗潜伴太真游。	0
五色如丝下碧空，片帆还绕楚王宫。文章已变南山雾，羽翼应抟北海风。春雪预呈霜简白，晓霞先染绣衣红。十千沽酒留君醉，莫道归心似转蓬。	0
庚戌，尊褚太后曰崇德太后。	1
天秋月又满，城阙夜千重。还作江南会，翻疑梦里逢。风枝惊暗鹊，露草覆寒蛩。羁旅长堪醉，相留畏晓钟。	0
仕宦之身，天涯海畔。行商之身，南州北县。不如田舍，长拘见面。门无官府，身即强健。麻麦遍地，猪羊满圈。不知金贵，唯闻粟贱。夏新绢衣，秋新米饭。安稳眠睡，直千直万。	0
云无天净。明月端如镜。乌鹊绕枝栖未稳。零露垂垂珠陨。扁舟共绝潮河。秋风别去如梭。今夜凄然对影，与谁斟酌姮娥。	0
拂袖归来好，亲朋语笑真。山高多爽气，溪迥只清沦。帘幕深无暑，琴樽静照人。短衫吴縠细，团扇越罗新。翠竹书千卷，沧波钓一轮。身閒人自远，心净世无尘。月出千峰外，风生万壑滨。庾公楼上兴，曾点舞雩春。高论倾今古，长歌动鬼神。勋名吾已判，朝市任纷纶。	0
诗名翰墨独兼全，海上从游十许年。进退两忘中有德，律禅不碍任随缘。岫云又作无心出，桃坞何劳一笑妍。好把经行写新咏，他时寄我小山篇。	0
比出淮阳守，今移寰内州。真无弱翁治，只是茂陵求。换节矜新假，循襟释故愁。桑榆知未晚，前失庶能收。	0
昨见春条绿，那知秋叶黄。蝉声犹未断，寒雁已成行。	0
雨雪不止泥路迂，马倒伏地人下无。居者不出行者止，午市不合入空衢。道中独行乃谁子，饿者负席缘门呼。高堂食饮岂无弃，愿从犬彘求其馀。耳闻门閕身就拜，拜伏不起呼群奴。喉乾无声哭无泪，引杖去此他何如。路旁少年无所语，归视纸上还长吁。	0
龙钟多病后，日望遇升平。远念穿嵩雪，前林啭早莺。厨香烹瓠叶，道友扣门声。还似青溪上，微吟踏叶行。	0
昆彌遣使內附。昆彌，卽漢之昆明也。 昆明蠻在爨蠻西，以西洱河爲境。西洱河，卽葉楡河也。 巂州治中吉弘緯通南寧， 巂州，漢越巂郡地，後周置嚴州，開皇六年改西寧州，十八年，改巂州。南寧，古南中味升麻諸縣之地，武德四年置南寧州。巂，音髓。 至其國說之，遂來降。 說，輸芮翻。降，戶江翻。	1
苍藓粘溪路。帐山君、翛然羽化，梦魂何许。曾约秋云萦客袖，舞傍吟皋砚坞。矫清唳、裂穿云宇。江碧空濛无处问，问孤山、梅底人知否。烟夜永，耿心语。瑶华一去成幽阻。倚修篁、抱琴愁绝，天寒日暮。城郭悲歌华表恨，此事销凝千古。有招隐、小山能赋。蕙帐空兮谁夜怨，算课骚、读易俱凄楚。步深窈，堕松露。	0
劉曄曰：臣得與聞大謀，常恐眯夢漏泄，以益臣罪。 頁二二七八	1
山行三日厌泥行，幸自今晨得一晴。又听数声泥滑滑，情知浪语也心惊。	0
昔人博物岂虚传，自斸龙泉古狱边。今代司空应见惯，斗间何用气冲天。	0
水国无边际，舟行共使风。羡君从此去，朝夕见乡中。予亦离家久，南归恨不同。音书若有问，江上会相逢。	0
契丹主旣許盧文進出兵， 張文禮因盧文進求援於契丹，事見上。 王郁又說之曰： 說，式芮翻。 鎭州美女如雲，金帛如山，天皇王速往，則皆己物也，不然，爲晉王所有矣。契丹主以爲然，悉發所有之衆而南。 史言契丹爲利所誘而來，未有取中國之心。 述律后諫曰：吾有西樓羊馬之富，其樂不可勝窮也， 樂，音洛。勝，音升。 何必勞師遠出以乘危徼利乎！ 徼，一遙翻。 吾聞晉王用兵，天下莫敵，脫有危敗，悔之何及！契丹主不聽。十二月，辛未，攻幽州，李紹宏嬰城自守。 貞明五年，晉王令李紹宏提舉幽州軍府事。 契丹長驅而南，圍涿州，旬日拔之，擒刺史李嗣弼，進攻定州。 自幽州西南至涿州一百二十里，自涿州至定州二百八十里。 王都吿急于晉，晉王自鎭州將親軍五千救之，遣神武都指揮使王思同將兵戍狼山之南以拒之。 狼山在定州西北二百里，東北至易州八十里。	1
豫樟生深山，七年而后知。挺高二百尺，本末皆十围。天子建明堂，此材独中规。匠人执斤墨，采度将有期。孟冬草木枯，烈火燎山陂。疾风吹猛燄，从根烧到枝。养材三十年，方成栋梁姿。一朝为灰烬，柯叶无孑遗。地虽生尔材，天不与尔时。不如粪土英，犹有人掇之。已矣勿重陈，重陈令人悲。不悲焚烧苦，但悲采用迟。	0
蕙帐将辞去，猿猱不忍啼。琴书自为乐，朋友孰相携。丹灶非无药，青云别有梯。峡山余暂隐，人莫拟夷齐。	0
甲戌，王發江陵，引見傅亮，號泣，哀動左右。 見，賢遍翻。號，戶高翻。 旣而問義眞及少帝薨廢本末， 少，詩照翻。 悲哭嗚咽，侍側者莫能仰視。亮流汗沾背，不能對；乃布腹心於到彥之王華等，深自結納。王以府州文武嚴兵自衞，臺所遣百官衆力不得近部伍。 近，其靳翻。 中   兵參軍朱容子抱刀處王所乘舟戶外，不解帶者累旬。 防非常也。處，昌呂翻。	1
乳燕入巢笋成竹，谁家二女种新谷。无人无牛不及犁，持刀斫地翻作泥。自言家贫母年老，长兄从军未娶嫂。去年灾疫牛囤空，截绢买刀都市中。头巾掩面畏人识，以刀代牛谁与同。姊妹相携心正苦，不见路人唯见土。疏通畦陇防乱苗，整顿沟塍待时雨。日正南冈下饷归，可怜朝雉扰惊飞。东邻西舍花发尽，共惜馀芳泪满衣。	0
泣露啼红作么生，开时偏值杜鹃声。杜鹃口血能多少，不是征人泪滴成。	0
面削瓜黄头雪白，雀罗庭院久深芜。劳烦上客迂童马，惭愧贫家阙饭刍。绝喜绪言闻辅嗣，了无斋衬供文殊。定知别后尤精进，寻得轩皇所失珠。	0
览德来何代，慵归丹穴藏。甘心化为石，万岁瑞吾皇。	0
贵家纨裤金梭织，贫家布裤才蔽膝。半夜打门持文书，脱裤贳酒待里胥。何时赎裤要禦寒，亦为官掩催租瘢。	0
初，晉王克用多養軍中壯士爲子，寵遇如眞子。及晉王存勗立，諸假子皆年長握兵，心怏怏不伏， 長，知兩翻。怏，於兩翻。 或託疾不出，或見新王不拜。李克寧權位旣重，人情多向之。假子李存顥陰說克寧曰： 說，式芮翻；下同。 兄終弟及，自古有之。 殷人之制，兄終弟及。自周以來，父子相繼，未有能易之者也。李存顥以殷制動克寧耳。 以叔拜姪，於理安乎！天與不取，後悔無及！克寧曰：吾家世以慈孝聞天下， 聞，音問。 先王之業苟有所歸，吾復何求！ 復，扶又翻。 汝勿妄言，我且斬汝！克寧妻孟氏，素剛悍， 悍，下罕翻，又侯旰翻。 諸假子各遣其妻入說孟氏， 李克用義兒百餘人必不盡然，獨存顥等爲此耳。史槪言之曰諸假子。 孟氏以爲然，且慮語泄及禍，數以迫克寧。克寧性怯，朝夕惑於衆言，心不能無動；又與張承業李存璋相失，數誚讓之； 數，所角翻。誚，才笑翻。 又因事擅殺都虞候李存質；又求領大同節度使，以蔚朔應州爲巡屬。 唐末置應州，領金城混渾源二縣。蔚，紆勿翻。 晉王皆聽之。	1
病根翻作忆山劳，一雨聊堪浣郁陶。心白未能忘水月，眼青独得见秋毫。蝉声晚簇枝枝急，云影晴分片片高。还忆赤松兄弟否，别来应见鹤衣毛。	0
上還，過沛，留，置酒沛宮， 括地志：沛宮故地，在徐州沛縣東南二十里一十步。 悉召故人父老諸母子弟佐酒，道舊故爲笑樂。酒酣， 樂，音洛；下同。應劭曰：不醒不醉曰酣；一曰：酣，洽也，音戶甘翻。 上自爲歌，起舞，慷慨傷懷，泣數行下， 行，戶剛翻。 謂沛父兄曰：游子悲故鄕。 師古曰：游子，行客也。悲，謂顧念也。 朕自沛公以誅暴逆，遂有天下；其以沛爲朕湯沐邑，復其民，世世無有所與。 復除其民，不豫賦役。復，方目翻。與，讀曰預。 樂飮十餘日，乃去。	1
圣门力学钱公辅，盛世能书蔡伯喈。出处有时安义命，笑谈无我见襟怀。桂花香满山堂闹，秋气清连石洞偕。只好放教椽笔健，留将大字写磨崖。	0
浓树禁花开后庭，饮筵中散酒微醒。濛濛雨草瑶阶湿，钟晓愁吟独倚屏。	0
延岑旣破赤眉，卽拜置牧守，欲據關中。時關中衆寇猶盛，岑據藍田，王歆據下邽， 賢曰：秦武公伐邽戎置，以隴西有上邽，故此云下。 芳丹據新豐， 芳，姓也。風俗通有漢幽州刺史芳乘。 蔣震據霸   陵，張邯據長安，公孫守據長陵，楊周據谷口，呂鮪據陳倉，角閎據汧， 角，姓也，漢有角善叔。汧，苦堅翻。 駱延據盩厔， 盩厔，音舟窒。姓譜：齊太公之後有公子駱，子孫以爲氏。史記，秦之先有大駱。 任良據鄠， 鄠，音戶。 汝章據槐里， 汝，姓也。商有汝鳩汝方。春秋，晉有汝齊汝寬。 各稱將軍，擁兵多者萬餘人，少者數千人，轉相攻擊。馮異且戰且行，屯軍上林苑中。 異自崤谷之勝，引兵而西，且戰且行，進屯上林苑中。 延岑引張邯任良共擊 章：十二行本擊作攻；乙十一行本同；孔本同。 異；異擊，大破之，諸營保附岑者皆來降， 保，與堡同。 岑遂自武關走南陽。 走，音奏。 時百姓飢餓，黃金一斤易豆五升，道路斷隔，委輸不至， 委，於僞翻。輸，舂遇翻。 馮異軍士悉以果實爲糧。詔拜南陽趙匡爲右扶風，將兵助異，幷送縑穀。異兵穀漸盛，乃稍誅擊豪傑不從令者，褒賞降附有功勞者，悉遣諸營渠帥詣京師， 帥，所類翻。 散其衆歸本業，威行關中。唯呂鮪張邯蔣震遣使降蜀， 鮪，于軌翻。邯，下甘翻。 其餘悉平。	1
红娇绿软芳菲遍。正荏苒、春方半。帘幕任垂花影乱。年年此日，月娥仙子，来赴瑶池宴。绮罗暗帘成行满。尽酌金樽十分劝。愿指松椿为寿算。北堂深处，朱颜绿鬓，赢得此身强健。	0
放身千仞高，北望太行山。邑屋如蚁冢，蔽亏尘雾间。念此屋中人，当复几人闲。鸡鸣起四散，暮夜相与还。物物各自我，谁为贤与顽。贱气即易凌，贵气即难攀。愧予心未齐，俛首一破颜。	0
月色明如昼，虫声入户多。狂夫自不归，满地无天河。	0
要识长生辈赤松。朱颜和绿发，正丰茸。当年今日堕仙宫。佳气郁，香霭菊花风。一醉拚千钟。小槽新酿美，玉泉浓。酒酣诗思浩无穷。云烟烂，题破锦笺红。	0
拟脍楼兰肉，蓄怒时未扬。秋鼙无退声，夜剑不隐光。虎队手驱出，豹篇心卷藏。古今皆有言，猛将出北方。	0
春，閏正月，丁卯，封皇子成美爲恆王， 睿宗時爲帝，故成美等皆爲皇子。恆，戶登翻。考異曰：唐曆舊本紀新傳皆作成義。今從實錄。 隆基爲楚王，隆範爲衞王，隆業爲趙王。	1
去日惊涛远拍天，飞廉几覆逐臣船。归舟陡顿能安稳，便觉君恩更焕然。	0
常追往日悔前事，复向如今念后来。幸尔平生无所好，喜于末句绝纤埃。	0
辨道焚修练性根，应时粥饭益真元。斋馀有报君恩重，寿祝无疆帝道尊。	0
主鬯之重，允属贤明。承华肇启，上嗣腾英。礼修乐举，育德开荣。一人元良，万邦以宁。	0
江水悠悠去不还，长悲事业典刑间。浮云却是坚牢物，千古依栖在蒋山。	0
春，正月，甲子，以馮異爲征西大將軍。 晉書職官志曰：四征起於漢代，謂此。 鄧禹慙於受任無功，數以飢卒徼赤眉戰，輒不利； 數，所角翻。徼，一遙翻。 乃率車騎將軍鄧弘等自河北度至湖， 地理志，河北縣，屬河東郡。湖縣，屬京兆。賢曰：湖縣故城在今虢州湖城縣西南。 要馮異共攻赤眉。 要，一遙翻；下同。 異曰：異與賊相拒數十日，雖虜獲雄將，餘衆尙多，可稍以恩信傾誘，難卒用兵破也。 卒，讀曰猝；下猝起同。 上今使諸將屯澠池，要其東， 澠，彌兗翻。 而異擊其西，一舉取之，此萬成計也！ 十事九成，猶有一不中。萬事萬成，言算無遺計也。要，一遙翻。 禹弘不從，弘遂大戰移日。 言日景移也。 赤眉陽敗，棄輜重走； 重，直用翻。 車皆載土，以豆覆其上， 覆，敷救翻。 兵士飢，爭取   之。赤眉引還，擊弘，弘軍潰亂；異與禹合兵救之，赤眉小卻。異以士卒飢倦，可且休；禹不聽，復戰，大爲所敗， 復，扶又翻。敗，補邁翻。 死傷者三千餘人，禹以二十四騎脫歸宜陽。異棄馬奔 章：十二行本奔作步；乙十一行本同；孔本同；張校同；退齋校同。 走，上回谿阪， 杜佑通典曰：回谿在河南永寧縣東北，俗名回坑，長四里，闊二丈，深二丈五尺，自漢以前，道皆由此。酈道元云：曹公西討，惡南路之險，更開北道。 與麾下數人歸營，收其散卒，復堅壁自守。 復，扶又翻。	1
尉元以書諭徐州刺史王玄載，玄載棄下邳走， 沈攸之留王玄載戍下邳，因領徐州刺史。 魏以隴西辛紹先爲下邳太守。 守，式又翻。 紹先不尙苛察，務舉大綱，敎民治生禦寇而已；由是下邳安之。 治，直之翻。	1
戍路少人踪，边烟澹复浓。诗宁写别恨，酒不上离容。燕拂沙河柳，鸦高石窟钟。悠然一暌阻，山叠虏云重。	0
车书混一业无穷，井邑山川今古同。戊辰年向金陵过，惆怅闲吟忆庾公。	0
猩鬼啸篁竹，玉帐夜分弓。少年荆楚剑客，突骑锦襜红。千里风飞雷厉，四棱星流彗扫，萧斧锉春葱。谈笑青油幕，日奏捷书同。诗书帅，黄阁老，黑头公。家传鸿宝秘略，小试不言功。闻道玺书频下，看即沙堤归去，帷幄且从容。君王自神武，一举朔庭空。	0
春，正月，除三族罪妖言令。 秦爲威虐，罪之重者，戮及三族；過誤之語，以爲妖言；故皆除之。	1
秦西縣侯雅楊安王統徐成及羽林左監朱肜揚武將軍姚萇帥步騎七萬伐仇池公楊纂。 肜，余中翻。萇，仲良翻。帥，讀曰率。騎，奇寄翻。	1
芦荻花寒山月小，西风吹雁又江南。夜谈往事六太息，老觉吾侪七不堪。举世人情如格五，平生分量等朝三。次山亦复漫吾耳，清梦何曾到四参。	0
曙光东向欲昽明，渔艇纵横映远汀。涛面白烟昏落月，岭头残烧混疏星。鸣榔莫触蛟龙睡，举网时闻鱼鳖腥。我实宦游无况者，拟来随尔带笭箵。	0
假道趋南浦，排墙度小沟。仙人中谪李，邻里外依刘。良友经时集，清贫觉我优。槟榔初不设，佳茗或相投。	0
魏公操納三女爲貴人。 自此以後，曹操不書姓而冠以國。操三女，長憲，次節，次華；節後立爲皇后。	1
魏博敗橫海兵於平原，遂拔之。 敗，補邁翻。	1
帝嘗問侍中楊奇曰：朕何如桓帝？對曰：陛下之於桓帝，亦猶虞舜比德唐堯。帝不悅曰：卿強項， 賢曰：強項，言不低屈也。 眞楊震子孫，死後必復致大鳥矣。 大鳥事見五十一卷安帝延光四年。復，扶又翻。 奇，震之曾孫也。	1
周郎可是世英豪，谈笑功成乃不劳。尔大阿瞒犹似此，兹时小笮定应逃。双鞬锦领纷相逐，白羽青丝各自操。料得军行争看此，霜天健鹘已辞绦。	0
男作乡中丁，女作乡男妇。南村与北里，日日见父母。岂似从军儿，一去便白首。何当铸剑戟，尽得丁男力。	0
桑林閒觉疏黄减，菜陇贫怜嫩绿添。秋水接潮还潋滟，晚风吹雨乍廉纤。	0
初，上命張說與諸學士刊定五禮。說薨，蕭嵩繼之。起居舍人王仲丘請依明慶禮， 明慶卽顯慶也，避中宗諱，改曰明慶。 祈穀大雩明堂，皆祀昊天上帝；嵩又請依上元敕，父在爲母齊衰三年，皆從之。 禮，父在爲母服期；開元之初，褚無量固嘗以爲言矣。爲，于僞翻。齊，音咨。衰，倉回翻。 以高祖配圜丘方丘，太宗配雩祀及神州地祇，睿宗配明堂。九月，乙巳，新禮成，上之。 上，時   掌翻。 號曰開元禮。	1
戊辰，遣都官員外郞樊澤 章：十二行本樊上有河中二字；乙十一行本同。 使于吐蕃，吿以結盟之期。	1
嘉木密交阴，月夕苦荟翳。高台出林杪，远目望天际。不厌清露寒，秪恐轻云蔽。可但少陵翁，能思斫仙桂。	0
冬，十月，辛亥，以湖南觀察使曹王皋爲江南西道節度使。皋至洪州，悉集將佐，簡閱其才，得牙將伊愼王鍔等，擢爲大將，引荆襄判官許孟容置幕府。愼，兗州人；孟容，長安人也。	1
客来问奚自，曰予自虞庠。有友猿鹤姿，与子鸿雁行。石崖郁崔嵬，玉洒高颉颃。昔为斗与牛，今为参与商。衔袖尺素书，寄此明月光。吾诗眇何似，鸡群之昂昂。唱予和者谁，一叫孤凤凰。孰云哙等伍，乃与国士双。大书适豪纵，深刻何炜煌。尚馀烟雨痕，急埽莓苔墙。所嗟眼中人，未试肘后方。平生湖海气，收拾归短章。故虽百车渠，仅同一毫芒。极知不入时，面有半寸霜。再三约梅花，雪谷深韬藏。少须具笔砚，鼓枻凌寒江。君纫杜若佩，我制芙蓉裳。	0
玉宇曈眬晓，琼京略绰寒。紫衣千骑从，黄伞万人看。日景新开霁，天颜剩有欢。驾回春满殿，圣母喜加餐。	0
癸卯，晉主與李太后安太妃馮后及弟睿子延煦延寶俱北遷，後宮左右從者百餘人。 從，才用翻。 契丹遣三百騎援送之； 援送者，送其行以爲防援。 又遣晉中書令趙瑩樞密使馮玉馬軍都指揮使李彥韜與之俱。	1
雪片冬深玩易编，正公和气理尤浑。八分写就龙蛇走，岩藤涧树常蜒蜿。莲荡飘裾紫阳学，归来拂拭莓苔痕。岩前世事几兴废，道无今古终长存。新来五马栽桃李，生平伊洛期穷源。下车一笑抚江阁，片心飞度苍崖根。生香动荡满幽谷，秋丛濯雨抽兰荪。露华滴晴舞夜鹤，云叶卷霁吟朝猿。衰翁白首野人服，不爱市井怜山村。太守招来说好语，翠萝有路犹堪扪。听终不敢谢疲苶，瘦筇强拄岩檐门。遗书欲傍梅花读，祇恐使人昭昭己昏昏。	0
鹦鹉鹪鹩赋，鹇宁愧二虫。吾衰边幅窘，姑置小池中。	0
荻花芦叶老风烟，独上秋城思渺然。白鹭不知如许事，赤乌又复几何年。六朝往事秦淮水，一笛晚风江浦船。我辈人今竟谁是，只堪渔艇夕阳边。	0
相逢一笑记临安，倒指今逾二十年。别后每思论旧事，朝来忽报启新阡。莅官凛凛风犹在，居里恂恂誉更传。遥想武陵溪上路，送车千两一潸然。	0
典重班诸老，声名始璧流。开尊口佳士，襆被闯前脩。月冷金闺籍，尘生玉杖鸠。梅岩伤目处，雁影正宾秋。	0
门掩香残，屏摇梦冷，珠钿糁缀芳尘。临水搴花，流来疑是行云。藓梢空挂凄凉月，想鹤归、犹怨黄昏。黯消凝。人老天涯，雁影沈沈。断肠不在听横笛，在江皋解佩，翳玉飞琼。烟湿荒村，背春无限愁深。迎风点点飘寒粉，怅秋娘、燕袖啼痕。更关情。青子悬枝，绿树成阴。	0
笑时眼迷青意贴，行时鞋露绣旁相。	0
王孙胸次足丘壑，幻出山阴访戴图。草屋柴扉闭风雨，客来空去得知无。	0
杨梅味已酸，荔子色能丹。火齐骊龙脱，江绡玉露团。谪居深不负，沈醉亦何难。今岁无人剥，吁嗟任满盘。	0
柴门虽设日常关，只有琴书几案间。屋宇无多聊近市，尘埃不到即深山。悠悠世事非吾事，往往云閒是我閒。出处尚疑陶靖节，倦如飞鸟始知还。	0
魏汝南王悅及東道行臺臨淮王彧聞河陰之亂，皆來奔。先是，魏人降者皆稱魏官爲僞， 先，悉薦翻。 彧表啓獨稱魏臨淮王；上亦體其雅素，不之責。魏北海王顥將之相州，至汲郡，聞葛榮南侵及爾朱榮縱暴，陰爲自安之計，盤桓不進；以其舅殷州刺史范遵行相州事，代前   刺史李神守鄴。行臺甄密知顥有異志，相帥廢遵， 甄，之人翻。帥，讀曰率。 復推李神攝州事， 復，扶又翻。 遣兵迎顥，且察其變。顥聞之，帥左右來奔。 爲後送顥北還張本。帥，讀曰率。 密，琛之從父弟也。 甄琛事魏宣武帝。從，才用翻。 北靑州刺史元世儁南荆州刺史李志皆舉州來降。 魏北靑州治東陽，去梁境甚遠。五代志：東海郡，梁置南北二靑州郡，領懷仁縣。又註云：梁置南北二靑州。意者元世儁以懷仁之地來降也。志又曰：舂陵郡，後魏置南荆州。降，戶江翻。	1
散騎常侍賀琛啓陳四事：其一，以爲今北邊�服， �，音啓。謂東魏通和也。 正是生聚敎訓之時， 用伍子胥越十年生聚，十年敎訓之言。 而天下戶口減落，關外彌甚。 謂淮汝潼泗新復州郡在邊關之外者。 郡不堪州之控總，縣不堪郡之裒削， 裒，薄侯翻。 更相呼擾， 更，工衡翻。 惟事徵斂， 斂，   力贍翻。 民不堪命，各務流移，此豈非牧守之過歟！ 守，式又翻；下同。 東境戶口空虛， 東境，謂三吳之地。 皆由使命繁數， 使，疏吏翻；下同。數，所角翻。 窮幽極遠，無不皆至，每有一使，所屬搔擾；駑困守宰，則拱手聽其漁獵，桀黠長吏，又因之重爲貪殘， 黠，下八翻。長，知兩翻。重，直用翻。 縱有廉平，郡猶掣肘。如此，雖年降復業之詔，屢下蠲賦之恩，而民不得反其居也。其二，以爲今天下 章：十二行本下下有守宰二字；乙十一行本同；孔本同；張校同。 所以貪殘，良由風俗侈靡使之然也。今之燕喜， 詩魯頌曰：魯侯燕喜。鄭氐箋云：燕，飮也。 相競誇豪，積果如丘陵，列肴同綺繡，露臺之產，不周一燕之資， 露臺之產，謂百金也。露臺事見十五卷漢文帝後七年。 而賓主之間，裁取滿腹，未及下堂，已同臭腐。又，畜妓之夫，無有等秩， 畜，吁玉翻。妓，渠綺翻。 爲吏牧民者，致貲巨億， 巨億者，億億也。 罷歸之日，不支數年，率皆盡於燕飮之物歌謠之具。所費事等丘山，爲歡止在俄頃，乃更追恨向所取之少； 少，詩沼翻。 如復傅翼，增其搏噬， 復，扶又翻。傅，讀曰附。言罷官家食之人，復出爲官，猶不能奮飛之鳥，復傅之羽翼也。 一何悖哉！ 悖，蒲內翻；下同。 其餘淫侈，著之凡百， 言時人凡百所爲，皆事淫侈也。 習以成俗，日見滋甚，欲使人守廉白，安可得邪！誠宜嚴爲禁制，道以節儉， 道，讀曰導。 糾奏浮華，變其耳目。夫失節之嗟，亦民所自患，正恥不能及羣，故勉強而爲之； 易曰：不節若，則嗟若，無咎。象曰：不節之嗟，又誰咎也！琛引用之以發己意，此論誠切中人情。強，其兩翻。 苟以純素爲先，足正彫流之弊矣。其三，以爲陛下憂念四海，不憚勤勞，   至於百司，莫不奏事。但斗筲之人，旣得伏奏帷扆， 扆，於豈翻。 便欲詭競求進，不論國之大體，心存明恕；惟務吹毛求疵，擘肌分理， 吹毛以求其疵瘢，擘肌以分其肉理；言其苛細。 以深刻爲能，以繩逐爲務。 繩逐者，繩糾其過失而斥逐之也。 迹雖似於奉公，事更成其威福，犯罪者多，巧避滋甚，長弊增姦，寔由於此。 長，知兩翻。古寔實同。 誠願責其公平之效，黜其讒慝之心，則下安上謐，無徼倖之患矣。 徼，堅堯翻。 其四，以爲今天下無事，而猶日不暇給，宜省事息費，事省則民養，費息則財聚。應內省職掌各檢所部：凡京師治署邸肆及國容戎備， 治，理事之所。署，舍止之所。邸，諸王列第及諸郡朝宿之區。肆，市列也。國容，禮樂車服旗章也。戎備，用兵之器備也。 四方屯傳邸治， 屯，軍屯也。傳，驛傳也。傳，張戀翻。 有所宜除，除之，有所宜減，減之；興造有非急者，徵求有可緩者，皆宜停省，以息費休民。故畜其財者，所以大用之也；養其民者，所以大役之也。若言小事不足害財，則終年不息矣；以小役不足妨民，則終年不止矣。 此亦確論也。 如此，則難可以語富強而圖遠大矣。	1
孝傑遇契丹，帥精兵爲前鋒， 帥，讀曰率。 力戰。契丹引退， 契，欺訖翻，又音喫。 孝傑追之，行   背懸崖； 背，蒲妹翻。 契丹回兵薄之， 薄，伯各翻。 宏暉先遁，孝傑墜崖死，將士死亡殆盡。 考異曰：朝野僉載云：孝傑將四十萬衆，被賊誘退，逼就懸崖，漸漸挨排，一一落澗，坑深萬丈，尸與崖平，匹馬無歸，單兵莫返。張鷟語事多過其實，今不盡取。 管記洛陽張說馳奏其事。太后贈孝傑官爵，遣使斬宏暉以徇；使者未至，宏暉以立功得免。 說，讀曰悅。使，疏吏翻；下同。	1
酷爱此君心，常将墨点真。毫端虽在手，难写淡精神。	0
君莫厌行役，易尔此非难。人情无已，久阴忧潦霁忧乾。借得庭轩一榻，忘却征涂炎暑，小驻瀹龙团。世路任渠险，襟抱五湖宽。叹平生，环辙迹，已苍颜。梅花雪片万里，奚又絷南冠。应是江山好处，犹待推排老眼，天未许休官。莫忆故园竹，日日报平安。	0
优游且消遣，认取本来人。痛苦边是妄，杳冥中有真。煎烦徒自累，恬惔即长春。君岂知予念，予身非子身。	0
牧笛无腔雨似烟，菜花成子日如年。人家火养春蚕快，要趁工夫下早田。	0
别殿和云锁翠微，太真遗像梦依依。玉皇掩泪频惆怅，应叹僧繇彩笔飞。	0
咿嚘不可信，以此败怀王。客死峣关路，返葬岐江阳。啼狖抱山月，饥狐猎野霜。一闻怀沙事，千载尽悲凉。	0
丹雘苍苍簇背山，路尘应满旧帘间。玄宗不是偏行乐，只为当时四海闲。	0
三年林曲喜谈丛，交荐俄闻得数公。竟觅一官莲幕下，漫添千咏锦囊中。时乖岂但冯唐老，性癖甘如叔夜慵。应是黄花过江路，笑垂双袖立西风。	0
北风卷尘沙，左右不相识。飒飒吹万里，昏昏同一色。马烦莫敢进，人急未遑食。曹木春更悲，天景昼相匿。夙龄慕忠义，雅尚存孤直。览史怀浸骄，读诗叹孔棘。及兹戎旅地，忝从书记职。兵气腾北荒，军声振西极。坐觉威灵远，行看氛祲息。愚臣何以报，倚马申微力。	0
天降祥，汉祚昌。火炎上，水灵长。建庙社，洁蒸尝。罗钟石，俨珩璜。陈玉豆，酌金觞。气昭感，德馨香。祗洛汭，瞻晋阳。降吾祖，福穰穰。	0
深庭夜寂，但凉蟾如昼。鹊起高槐露华透。听曲楼玉管，吹彻伊州，金钏响，轧轧朱扉暗扣。迎人巧笑道，好个今宵，怎不相寻暂携手。见淡净晚妆残，对月偏宜，多情更、越饶纤瘦。早促分飞霎时休，便恰似阳台，梦云归后。	0
新莲映多浦，迢递绿塘东。静影摇波日，寒香映水风。金尘飘落蕊，玉露洗残红。看著馀芳少，无人问的中。	0
一落颠崖不自由，春风相对说牢愁。稚驴黑月光中吼，饥鼠青灯影下游。岂料乾坤成堕甑，始知身世是虚舟。遥怜海上今尘土，前代风流不肯休。	0
乙亥，楚兵寇鄂州，淮南所署知州秦裴擊破之。	1
蕭道成以襄陽重鎭，張敬兒人位俱輕，不欲使居之；而敬兒求之不已， 蓋道成先許之也。 謂道成曰：沈攸之在荆州，公知其欲何所作；不出敬兒，以表裏制之，恐非公之利。道成笑而無言。 道成居內，敬兒居外以制其後，故曰表裏制之也。 三月，己巳，以驍騎將軍張敬兒爲都督雍·梁二州諸軍事雍州刺史。 驍，堅堯翻。騎，奇寄翻。雍，於用翻。	1
秦吉了，出南中，彩毛青黑花颈红。耳聪心慧舌端巧，鸟语人言无不通。昨日长爪鸢，今朝大觜乌。鸢捎乳燕一窠覆，乌琢母鸡双眼枯。鸡号堕地燕惊去，然后拾卵攫其雏。岂无雕与鹗，嗉中肉饱不肯搏。亦有鸾鹤群，闲立高飏如不闻。秦吉了，人云尔是能言鸟。岂不见鸡燕之冤苦，吾闻凤皇百鸟主。尔竟不为凤皇之前致一言，安用噪噪闲言语。	0
忆昔垂髫里闬间，披云常睹一峰巑。青衫白发经忧患，珥笔含香最岁寒。梦寐依稀留北省，家山迤逦近长安。下车已接樱桃会，走马西归趁一盘。	0
浮浮短艇水风微，一枕清溪绕曲崎。篷底镕金斜日碎，天边散绮暮霞飞。霜凝水落黄泥坂，月小山高赤壁矶。等是初冬一风景，感今怀昔自歔欷。	0
吳漢率驃騎大將軍杜茂等七將軍圍蘇茂於廣樂；周建招集得十餘萬人救之。 周建，劉永將也。 漢迎與之戰，不利，墮馬傷䣛，還營； 䣛，與膝同。 建等遂連兵入城。諸將謂漢曰：大敵在前，而公傷臥，衆心懼矣！ 三軍之氣，以將爲主，故云然。 漢乃勃然裹創而起， 創，初良翻。 椎牛饗士，慰勉之，士氣自倍。旦日，蘇茂周建出兵圍漢；漢奮擊，大破之，茂走還湖陵。睢陽人反城迎劉永，蓋延率諸將圍之； 反，音幡。蓋，古盍翻。 吳漢留杜茂陳俊守廣樂，自將兵助延   圍睢陽。 睢，音雖。	1
楚客忆关中，疏溪想汾水。萦纡非一曲，意态如千里。倒影罗文动，微波笑颜起。君今赐环归，何人承玉趾。	0
澹庵久死瘴江滨，依旧归来侍禁宸。浩叹宗孙长去国，从知志士不谋身。皇天若假令多算，圣代终无弃□□。我时阅报痛生哀，洒泪南詹吊象台。今日方知公有子，皇天祐善世生才。	0
命魏玄同留守西京。 守，手又翻。	1
初，燕王弘至遼東，高麗王璉遣使勞之曰： 麗，力知翻。璉，力展翻。使，疏吏翻。勞，力到翻。 龍城王馮君，爰適野次，士馬勞乎？弘慙怒，稱制讓之；高麗處之平郭， 處，昌呂翻。 尋徙北豐。弘素侮高麗，政刑賞罰，猶如其國；高麗乃奪其侍人，取其太子王仁爲質。 質，音致。 弘怨高麗遣使上表求迎，上遣使者王白駒等迎之，幷令高麗資遣。高麗王不欲使弘南來，遣將孫漱高仇等殺弘于北豐，幷其子孫十餘人， 果如楊㟭之言。將，卽亮翻；下同。 諡弘曰昭成皇帝。白駒等帥所領七千餘人掩討漱仇，殺仇，生擒漱。高麗王以白駒等專殺，遣使執送之。上以遠國，不欲違其意，下白駒等獄， 下，遐稼翻。 已而原之。	1
诗人浪作水仙歌，我欲题诗为止哦。采石浊流浑彻底，夜涛安得见嫦娥。	0
二阮当年总解诗，夷吾父子亦能棋。家庭粗有消閒乐，未似登山临水时。	0
行行芳序深，秀色媚诸岑。早叶易经吹，暖云难久阴。拥条孤狖啸，戏荇一凫沈。不是无樽酒，其谁共献斟。	0
魏公操欲復肉刑，令曰：昔陳鴻臚以爲死刑有可加於仁恩者， 臚，陵如翻。 御史中丞能申其父之論乎？ 陳羣父紀爲漢大鴻臚。 陳羣對曰：臣父紀以爲漢除肉刑而增加於笞， 事見十五卷文帝十三年。 本興仁惻而死者更衆，所謂名輕而實重者也。名輕則易犯， 易，以豉翻。 實重則傷民。且殺人償死，合於古制；至於傷人，或殘毀其體，而裁剪毛髮，非其理也。若用古刑，使淫者下蠶室，盜者刖其足，則永無淫放穿踰之姦矣。 下，遐稼翻。刖，音月。穿者，穿穴�；踰者，踰垣牆。 夫三千之屬， 周穆王作甫刑，墨罰之屬千，劓罰之屬千，荆罰之屬五百，宮罰之屬三百，大辟之罰其屬二百，五刑之屬三千。 雖未可悉復，若斯數者，時之所患，宜先施用。漢律所殺殊死之罪，仁所不及也，其餘逮死者，可易以肉刑。如此，則所刑之與所生足以相貿矣。 貿，易也。 今以笞死之法易不殺之刑，是重人支體而輕人軀命也。當時議者，唯鍾繇與羣議同，餘皆以爲未可行。操以軍事未罷，顧衆議而止。	1
鹊巢恶木巅，常窘一枝息。宁知椅梧凤，亦欲此栖宿！喈喈多好音，矫矫奋轻翼。上林岂不茂，胡为恋幽仄？处陋仍莫保，居华固陵偪。下流不可居，斯言可佩服。	0
句法何曾问外人，单传山谷当家春。截来云锦花无样，倒写珠胎海亦贫。汗竹香中翻墨汁，扶桑梢上挂头巾。诗名官职看双美，向道儒冠不误身。	0
胆样银瓶玉样梅，北枝折得未全开。为怜落莫空山里，唤入诗人几案来。	0
今宵莫惜醉颜红，十分中，且从容。须信欢情，回首似旋风。流落天涯头白也，难得是，再相逢。十年南北感征鸿，恨应同，苦重重。休把愁怀，容易便书空。只有琴樽堪寄老，除此外，尽蒿蓬。	0
北匈奴遣使貢馬及裘，更乞和親，幷請音樂，又求率西域諸國胡洛 章：十二行本洛作客；乙十一行本同；熊校同。 俱獻見。帝下三府議酬答之宜， 三府，太尉司徒司空府也。見，賢遍翻；下，遐稼翻。 司徒掾班彪曰：臣聞孝宣皇帝敕邊守尉曰：匈奴大國，多變詐，交接得其情，則卻敵折衝；應對入其數，則反爲輕欺。 數，術數也；言入其術中也。 今北單于 章：十二行本單于作匈奴；乙十一行本同；孔本同；退齋校同。 見南單于來附，懼謀其國，故數乞和親， 數，所角翻；下同。 又遠驅牛馬與漢合市， 合市，與漢和合爲市也。 重遣名王，多所貢獻，斯皆外示富強以相欺誕也。臣見其獻益重，知其國益虛；歸親愈數，爲懼愈多。然今旣未獲助南，則亦不宜絕北，羈縻之義，禮無不答。謂可頗加賞賜，略與所獻相當，報答之辭，令必有適。 賢曰：適，猶所也，言報答之辭，必令得所也。余謂適，當也，言報答之辭必有當乎事情也。 今立稾草幷上，曰：單于不忘漢恩，追念先祖舊約， 謂呼韓邪舊約也。上，時掌翻。 欲修和親，以輔身安國，計議甚高，爲單于嘉之！ 爲，于僞翻。 往者匈奴數有乖亂，呼韓邪郅支自相讎�，並蒙孝宣帝 章：十二行本帝上有皇字；乙   十一行本同。 垂恩救護，故各遣侍子稱藩保塞。其後郅支忿戾，自絕皇澤，而呼韓附親，忠孝彌著。及漢滅郅支，遂保國傳嗣，子孫相繼。 事並見前紀。 今南單于攜衆向南，款塞歸命，自以呼韓嫡長，次第當立，而侵奪失職，猜疑相背，數請兵將，歸掃北庭， 長，知兩翻。背，蒲妹翻。將，卽亮翻。 策謀紛紜，無所不至。惟念斯言不可獨聽， 惟，思也。 又以北單于比年貢獻， 比，毗至翻。 欲脩和親，故拒而未許，將以成單于忠孝之義。漢秉威信，總率萬國，日月所照，皆爲臣妾，殊俗百蠻，義無親疏，服順者褒賞，畔逆者誅罰，善惡之效，呼韓郅支是也。今單于欲脩和親，款誠已達，何嫌而欲率西域諸國俱來獻見！西域國屬匈奴與屬漢何異！單于數連兵亂，國內虛耗，貢物裁以通禮，何必獻馬裘！今齎雜繒五百匹，弓鞬韥丸一， 賢曰：鞬，音居言翻。方言曰：藏弓爲鞬，藏箭爲韥。丸，卽箭箙也。韥，與韣同；徒谷翻。 矢四發，遺單于； 遺，于季翻。 又賜獻馬左骨都侯右谷蠡王 谷，音鹿。蠡，音黎。 雜繒各四百匹，斬馬劍各一。單于前言先帝時所賜呼韓邪竽瑟空侯皆敗， 竽管三十六簧。劉昫曰：女媧氏造匏，列管於匏上，內簧其中；爾雅謂之巢。大者曰竽，小者曰和。竽，煦也，立春之氣，煦生萬物也。竽管三十六宮，管在左，和管十三宮，管居中。今之竽笙，並以木代匏而漆之，無復八音矣。瑟，註見前。空侯，世本云：空國侯所造。劉昫曰：漢武帝使樂人侯調所作，以祠太廟。或曰：侯暉所作，其聲坎坎應節，謂之坎侯，聲訛爲箜篌；或謂師賢靡靡樂，非也。舊說一依琴制，今按，其形似瑟而小，七絃，用撥彈之如琵琶。 願復裁賜。 賢曰：言更請裁賜也。余謂裁，量也，量多少以賜也。復，扶又翻。 念單于國尙未安，方厲武節，   以戰攻爲務，竽瑟之用，不如良弓利劍，故未以齎。朕不愛小物，於單于便宜所欲，遣驛以聞。帝悉納從之。	1
太子相王諸子復出閤。 相王諸子幽宮中，見二百四卷天授二年。復，扶又翻；下不復同。	1
先是，勇見老枯槐，問：此堪何用？或對曰：古槐尤宜取火。 先，悉薦翻。 時衞士皆佩火燧， 燧，取火之木也。 勇命工造數千枚，欲以分賜左右；至是，獲於庫。又藥藏局貯艾數   斛， 隋志：東宮門下坊，統司經宮門內直典膳藥藏齋帥六局。藏，徂浪翻。貯，直呂翻。 索得之， 索，山客翻。 大以爲怪，以問姬威，威曰：太子此意別有所在，至尊在仁壽宮，太子常飼馬千匹， 飼，祥吏翻。 云：徑往守城門，自然餓死。素以威言詰勇， 詰，去吉翻。 勇不服，曰：竊聞公家馬數萬匹，勇忝備太子，馬千匹，乃是反乎！素又發東宮服玩，似加琱飾者，悉陳之於庭，以示文武羣臣，爲太子之罪。上及皇后迭遣使責問勇，勇不服。 使，疏吏翻；下見使同。	1
对时思故国，客里厌南音。同谷凄凉恶，三闾感慨心。赐衣聊杜句，要艾孰骚吟。莫说成都景，岷峨秋满襟。	0
拂晓拿舟东去。细看荷花乘露。红绿总吹香。一般凉。会享人天清福。休把两眉轻蹙。谁道做神仙。戴貂蝉。	0
是時，道路皆云誕反。會吳郡民劉成上書稱：息道龍昔事誕， 息，子也。 見誕在石頭城修乘輿法物，習唱警蹕。 此蓋言誕爲揚州刺史時。誕時一心奉上，必無是事，劉成誣告之也。乘，繩證翻。 道龍憂懼，私與伴侶言之，誕殺道龍。 考異曰：宋略南史作道就。今從宋書。 又豫章民陳談之上書稱：弟詠之在誕左右，見誕書陛下年紀姓諱，往巫鄭師憐家祝詛。 祝，職叔翻。詛，莊助翻。 詠之密以啓聞，誕誣詠之乘酒罵詈，殺之。 劉道龍陳詠之蓋先皆爲誕所殺，其父兄希指誣告以報子弟之讎耳。詈，力智翻。 上乃令有司奏誕罪惡，請收付廷尉治罪。 治，直之翻。 乙卯，詔貶誕爵爲侯，遣之國。詔書未下， 下，遐稼翻。 先以羽林禁兵配兗州刺史垣閬，使以之鎭爲名，與給事中戴明寶襲誕。	1
今年春已到京华，天与吾曹雪怨嗟。甲乙中时公道复，朝廷看处主司誇。飞离海浪从烧尾，咽却金丹定易牙。不是驾前偏落羽，锦城争得杏园花。	0
白沟河边蕃塞地，送迎蕃使年年事。蕃使常来射狐兔，汉兵不道传烽燧。万里锄耰接塞垣，幽燕桑叶暗川原。棘门灞上徒儿戏，李牧廉颇莫更论。	0
年过潘岳才三岁，还见星星两鬓中。纵使他时能早达，定知不作黑头公。	0
陳王使中書舍人劉師知引宣猛將軍沈恪勒兵入宮，衞送梁主如別宫， 陳受禪後，國之政事並由中書省，有中書舍人五人，分掌二十一局，各當尙書諸曹，並爲上司，總國內機要，尙書唯聽受而已。劉師知，陳王所   親任者也。宣猛將軍，班第九。 恪排闥見王，叩頭謝曰：恪身經事蕭氏， 侯景圍臺城，恪爲右軍將軍東土山主，以拒戰功封東興縣侯。 今日不忍見此。分受死耳， 分，扶問翻。 決不奉命！王嘉其意，不復逼， 復，扶又翻。 更以盪主王僧志代之。 盪主，主驍銳跳盪之兵，猶北齊之直盪都督也。盪，徒朗翻，又吐浪翻。 乙亥，王卽皇帝位于南郊，還宮，大赦，改元。 始改元爲永定。 奉梁敬帝爲江陰王，梁太后爲太妃，皇后爲妃。	1
内廷吴陆善文书，绝代如公可数渠。科斗他年载深厚，楞伽终日伴清虚。济时即展经纶业，华国聊施采色馀。想为君王话尧舜，玉堂对罢夜何如。	0
叠叠重重两岸山，钩连秀色上琅玕。孤亭四壁面烟雨，人与白鸥分暮寒。	0
寒士励苦行，不能动邻里。彼或外貌饰，即与时髦齿。激奖道已微，孰振颓波起。	0
寒日征西将，萧萧万马丛。吹笳覆楼雪，祝纛满旗风。遮虏黄云断，烧羌白草空。金铙肃天外，玉帐静霜中。朔野长城闭，河源旧路通。卫青师自老，魏绛赏何功。枪垒依沙迥，辕门压塞雄。燕然如可勒，万里愿从公。	0
水阁莲开燕引雏，朝朝攀折望金吾。闻道碛西春不到，花时还忆故园无。	0
并州汾上阁，登望似吴阊。贯郭河通路，萦村水逼乡。城槐临枉渚，巷市接飞梁。莫论江湖思，南人正断肠。	0
归去宜春春水深，麦秋梅雨过湘阴。乡园几度经狂寇，桑柘谁家有旧林。结绶位卑甘晚达，登龙心在且高吟。灞陵桥上杨花里，酒满芳樽泪满襟。	0
故园终不住，剑鹤在扁舟。尽室无馀俸，还家得白头。钟催吴岫晓，月绕渭河流。曾是栖安邑，恩期异日酬。	0
葛榮餘黨韓樓復據幽州反， 爲爾朱榮遣將平韓樓張本。復，扶又翻。 北邊被其患。 被，皮義翻。 爾朱榮以撫軍將軍賀拔勝爲大都督，鎭中山；樓畏勝威名，不敢南出。	1
北堂无老信来稀，十载秋风雁自飞。今日满头生白发，千山乡路为谁归。	0
十五年戊寅四三八	1
悠悠千里去，惜此一尊同。客散高楼上，帆飞细雨中。山程随远水，楚思在青枫。共说前期易，沧波处处同。	0
西风昨夜坠红兰，一宿邮亭事万般。无地可耕归不得，有恩堪报死何难。流年怕老看将老，百计求安未得安。一卷新书满怀泪，频来门馆诉饥寒。	0
初，蔡邕徙朔方， 事見五十七卷光和元年。 會赦得還。五原太守王智，甫之弟也，奏邕謗訕朝廷；邕遂亡命江海，積十二年。董卓聞其名而辟之，稱疾不就。卓怒，詈曰：我能族人！邕懼而應命，到，署祭酒，甚見敬重，舉高第，三日之間，周歷三臺， 邕舉高第，補侍御史，又轉治書御史，遷尙書，三日之間，周歷三臺。 遷爲侍中。	1
小雨沾秋旱，清曦霁晓氛。山留归壑水，风送过江云。碧瓦觚棱出，黄茅兔径分。高僧似相喜，茗饮话殷勤。	0
晉主至中度橋，見杜重威寨，歎曰：天乎！我家何負，爲此賊所破！慟哭而去。 於晉   之時，通國上下皆知杜重威之不可用，乃違衆用之以致亡國。詩云：啜其泣矣，何嗟及矣。今至於慟，庸有及乎！	1
秋，七月，癸未，日有食之。	1
白云出山去，摇曳或西东。人住白云下，安然心已空。	0
十一月，癸巳，魏以殷州刺史中山邸珍爲徐州大都督東道行臺僕射，以討下邳。 邸，姓也。風俗通：漢有上郡太守邸杜。討王早也。	1
皇后王氏崩。	1
四岸俱无只有天，烟樯如雨落鸥前。不知笠泽翁何许，波上清风一万年。	0
史炤釋文曰：漢律，名船方長爲舳艫。余按漢書武帝紀：舳艫千里。李斐註曰：舳，船後持柁處；   艫，船前持櫂處。言其船前後相銜，千里不絕也。小顏三劉無以異其說。	1
村有数家无百廛，小轩送目到鸿边。青牛曾动半空紫，白凤端为一卷玄。上世架签犹万轴，太平斗米只三钱。课童更渫墙西井，拟学苏仙赋乳泉。	0
钧天残梦忽惊回，金钥遥知已掣开。不复五更三点入，刚云七日一阳来。即今空恋唐宫阙，畴昔曾登鲁观台。犹记小窗添线晷，强揩老眼乱书堆。	0
潮信栏边见，人家树杪分。笋鞭遮过蚁，蛛网碍飞蚊。松古藏灵药，山高落冷云。吾庐远城市，花草故欣欣。	0
垒石盘空远，层层势不危。不知行几匝，得到上头时。	0
天意今年不惜凉，雨声秋后恣淋浪。单衣巳觉生絺薄，细字初便短烛光。画饼功名孤塞路，守株身世老江乡。吾侪政要无人识，黄叶深林气味长。	0
荧惑在天，惟火与合。繄神主火，纯一不杂。作配荧惑，祀功则然。不腆之币，于以告虔。	0
一领彤弓下赤墀，惟将清净作藩篱。马卿山岳金相似，张绪风情柳不如。心染烟霞新句出，笔驱奸蠹宿根隳。鄱阳黎庶还堪羡，头有重天足有氂。	0
兰缸如昼晓不眠，玉堂夜起沈香烟。青娥一行十二仙，欲笑不笑桃花然。碧窗弄娇梳洗晚，户外不知银汉转。被郎嗔罚琉璃盏，酒入四肢红玉软。	0
蜀溪名阀世为儒，祖擢巍科子亦如。从仕为民辞荐牍，移忠有后竟悬车。一生冰檗节愈厉，两度弦歌政可书。共拟泷碑表亲墓，讵知簪笏化犁锄。	0
魏王珪以軍食不給，命東平公儀去鄴，徙屯鉅鹿，積租楊城。慕容詳出步卒六千人，伺間襲魏諸屯； 伺，相吏翻。間，古莧翻。 珪擊破之，斬首五千，生擒七百人，皆縱之。 縱之，所以攜中山城中之人心。	1
珠槃出海山峥嵘，荥阳城东春水生。路沙陷车没马脚，行人避沙堤下行。个中人利鱼芡美，轻舠细网晨纵横。烟云瀰茫水面阔，鸥鹭不管机心萌。齿繁九州无旷土，此地何得无人争。我欲决水界畦垄，万顷毕种渊明粳。黄蓑大笠趁春雨，日与老农来劝耕。	0
楚国有田舍，炎州长梦归。怀恩似秋燕，屡绕玉堂飞。越酒岂不甘，海鱼宁无肥。山裘醉歌舞，事与初心违。晔晔文昌公，英灵世间稀。长江浩无际，龙蜃皆归依。贱子感一言，草茅发光辉。从来鸡凫质，得假凤皇威。常欲讨玄珠，青云报巍巍。龙门竟多故，双泪别旌旂。	0
丁亥，命太子安撫北邊。	1
来往都梁真有期，瘦藤挈挈要追随。独怜老子蒙头睡，不见梅花如雪时。经炉饱附僧伽火，斋钵长分庾氏糜。岁暮东窗好晴日，传声阿遁正相思。	0
昔人一别恨悠悠，犹把梅花寄陇头。咫尺花开君不见，有人独自对花愁。	0
夔郡杨椿作状元，为文司权四十年。推情贷活人无数，累积阴功感上天。	0
信笔篇篇又一篇，东坡父子故依然。凤凰鸣处知何日，龙虎榜中今几年。残岁寄寒难避地，颠风急雪更无天。六宫粉黛无颜色，谁道人间少静娟。	0
初，孝武帝委任王珣，及帝暴崩，不及受顧命，珣一旦失勢，循默而已。 循默者，循常而無一言也。 丁丑，王恭表至，內外戒嚴，道子問珣曰：二藩作逆，卿知之乎？珣曰：朝政得失，珣弗之預， 朝，直遙翻。 王殷作難， 難，乃旦翻。 何由可知！王國寶惶懼，不知所爲，遣數百人戍竹里， 竹里，今建康府竹篠鎭是其地，在行宮城東北三十許里。 夜遇風雨，各散歸。王緖說國寶矯相王之命召王珣車胤殺之，以除時望，因挾君相發兵以討二藩。國寶許之。 說，輸芮翻。相，息亮翻。車，尺遮翻。 珣胤至，國寶不敢害，更問計於珣。珣曰：王殷與卿素無深怨，所競不過勢利之間耳。國寶曰：將曹爽我乎？ 謂珣如蔣濟說曹爽釋權，而司馬懿終族之也。事見七十五卷魏邵陵厲公嘉平元年。 珣曰：是何言歟！卿寧有爽之罪，王孝伯豈宣帝之儔邪？又問計於胤，胤曰：昔桓公圍壽陽，彌時乃克。 見一百二卷海西公太和五年及一百三卷簡文帝咸安元年。 今朝廷遣軍，恭必城守。若京口未拔而上流奄至，君將何以待之？國寶尤懼，遂上疏解職，詣闕待罪；   旣而悔之，詐稱詔復其本官。道子闇懦，欲求姑息， 姑，且也。息，止也。姑息，猶言且止。 乃委罪國寶，遣驃騎諮議參軍譙王尙之收國寶付廷尉。 洪景伯曰：諮議參軍，晉江左初置，因軍諮祭酒也，其位在諸參軍之右。驃，匹妙翻。騎，奇寄翻。 尙之，恬之子也。甲申，賜國寶死，斬緖於市，遣使詣恭，深謝愆失；恭乃罷兵還京口。國寶兄侍中愷驃騎司馬愉並請解職；道子以愷愉與國寶異母，又素不協，皆釋不問。戊子，大赦。	1
拊髀平生志八区，暮年家国付夷吾。谁言子女能相豢，可笑周郎浅丈夫。	0
洞府瑶池，多是见、桃红满地。君试问、江海清绝，因何抛弃。仙境常如二三月，此花不受春风醉。被贩儿、俚妇折来看，添憔悴。泛雪艇，摇冰枻。溪馆静，村扉闭。须祁寒彻骨，清香透鼻。孤竹赤松真我友，姚黄魏紫非吾契。笑方壶、日日绕南枝，犹多事。	0
溪边屋。不浅不深团簇。野树平芜秋满目。有人闲意足。旋唤一尊醽醁。菱芡煮来新熟。归去来辞歌数曲。醉时无检束。	0
徐仙何代此飞升，洞府空留福地名。我到朝真效三祝，步虚声杳俗缘轻。	0
放出东风手段，写成江路枝梢。君复无声句法，要与广平解嘲。	0
岂要私相许，君诗自入神。风骚何句出，瀑布一联新。□若长如此，名须远逐身。闲斋舒复卷，留滞忽经旬。	0
身如老桐树，拱把至于今。阅世已焦尾，无人知苦心。免随薪爨尽，误被斧斤寻。曾侍薰风殿，先皇独赏音。	0
时霎清明，载花不过西园路。嫩阴绿树。正是春留处。燕子重来，往事东流去。征衫贮。旧寒一缕。泪湿风帘絮。	0
雨过池塘水长芽。放开晴日正宜花。十洲三岛撰繁华。水畔丽人唐客恨，山阴佳客晋人怀。可怜云蕊与风葩。	0
拥策背岷峨，终南雨雪和。漱泉秋鹤至，禅树夜猿过。高顶白云尽，前山黄叶多。曾吟庐岳上，月动九江波。	0
仙都石笋似天成，凫水松龙是弟兄。走遍游人与行客，未知谁可寄深情。	0
辛卯，帝祀明堂。	1
蕭寶寅圍馮翊，未下；長孫稚軍至恆農， 長，知兩翻。恆，戶登翻。 行臺左丞楊侃謂稚曰：昔魏武與韓遂馬超據潼關相拒，遂超之才，非魏武敵也，然而勝負久不決者，扼其險要故也。 事見六十六卷漢獻帝建安十六年。 今賊守禦已固，雖魏武復生，無以施其智勇。 復，扶又翻。 不如北取蒲反， 此用前漢書地理志蒲反字。 渡河而西，入其腹心， 此亦魏武之故智也。 置兵死地；則華州之圍不戰自解， 五代志：馮翊郡，後魏置華州。華，戶化翻。 潼關之守必內顧而走，支節旣解，長安可坐取也。若愚計可取，願爲明公前驅。稚曰：子之計則善矣；然今薛脩義圍河東，薛鳳賢據安邑，宗正珍孫守虞坂不得進， 水經註曰：虞坂，卽左傳所謂顚軨，在傅巖東北十餘里，東西絕澗，於中築以成道，指南北之路，謂之軨橋。橋之東北有虞原，上道東有虞城，其城北對長坂二十餘里，謂之虞坂。戰國策曰：昔騏   驥駕鹽車上虞坂，遷延不能進，正此處也。坂，音反。 如何可往？侃曰：珍孫行陳一夫， 行，戶剛翻。陳，讀曰陣。 因緣爲將， 將，卽亮翻。 可爲人使，安能使人！河東治在蒲反， 治，謂治所也。 西逼河漘， 漘，船倫翻，水厓也。上平坦而下水深曰漘。 封疆多在郡東。脩義驅帥士民西圍郡城，其父母妻子皆留舊村，一旦聞官軍來至，皆有內顧之心，必望風自潰矣。稚乃使其子子彥與侃帥騎兵自恆農北渡，據石錐壁， 五代志，河東郡虞鄕縣有石錐山，於此築壘壁也。 侃聲言：今且停此以待步兵，且觀民情向背。命送降名者各自還村，俟臺軍舉三烽，當亦舉烽相應；其無應烽者，乃賊黨也，當進擊屠之，以所獲賞軍。於是村民轉相吿語， 背，蒲妹翻。語，牛倨翻。降，戶江翻；下同。 雖實未降者亦詐舉烽，一宿之間，火光遍數百里，賊圍城者不測其故，各自散歸；脩義亦逃還，與鳳賢俱請降。丙子，稚克潼關，遂入河東。	1
南中山绝佳，所恨人烟稀。略无好事人，结茅临深溪。峰顶可月亭，岸石即钓矶。空令烟中猿，挂崖弄涟漪。山多人自少，人远山益奇。我舟行不留，过眼山如驰。过眼意已足，久留亦何为。	0
风露已凄凄，郊原百草腓。负樵山木下，转粟戍人归。野旷羊牛远，场荒鸟雀稀。南山经月雨，犹有乱云飞。	0
霏微阴壑兮气腾虹，迤逦危磴兮上凌空。青霞杪兮紫云垂，鸾歌凤舞兮吹参差。鸾歌凤舞兮期仙磴，鸿驾迎兮瑶华赠。山中人兮好神仙，想像闻此兮欲升烟，铸月炼液兮伫还年。	0
几年湖海挹馀芳，岂料兰摧一夜霜。人世空传名耿耿，泉台杳隔路茫茫。碧窗月落琴声断，华表云深鹤梦长。最是不堪回首处，九泉烟冷树苍苍。	0
凤州宫柳昔曾攀，亦醉琼花芍药间。独有海棠心未足，每逢多处必来看。	0
初，檀道濟薦吳興沈慶之忠謹曉兵，上使領隊防東掖門。劉湛爲領軍，嘗謂之曰：卿在省歲久，比當相論。 省，謂領軍省。比，毗寐翻。謂當爲之論敍也。 慶之正色曰：下官在省十年，自應得轉，不復以此仰累！ 復，扶又翻；下同。累，力瑞翻。 收湛之夕，上開門召慶之，慶之戎服縛   袴而入，上曰：卿何意乃爾急裝？慶之曰：夜半喚隊主， 江南軍制，呼長帥爲隊主軍主。隊主者，主一隊之稱；軍主者，主一軍之稱。 不容緩服。 史言沈慶之有識略。 上遣慶之收劉斌，殺之。	1
史炤釋文曰：代，徒對切，姓也。奰，平祕切，名也。玉，音肅，姓也；達，其名。海陵本同。余謂史炤以代奰王達爲二人姓名，則下文滕聞王逌亦二人姓名乎！釋文以古有玉姓，欲以稀姓愚後學，殊不思讀通鑑者詳味上下文，則代與滕，其封國也；奰與聞，其諡也；達與逌，其名也；其姓則宇文，皆後周親王也。楊堅專周政而殺之，加以惡諡。炤旣不能發，顧以代奰王達四字離析爲二人姓名，將以愚人；人有知識，其可愚乎！代，音徒耐翻。王，讀如字。十一家諡法：色取行違曰   聞；不醉而怒曰奰。	1
桃源仙子不须誇，闻道惟栽一片花。何似浣纱溪畔住，绿阴相间两三家。	0
画楯朱栏绕碧山。平湖徙倚水云宽。人家杨柳带汀湾。目力已随飞鸟尽，机心还逐白鸥闲。萧萧微雨晚来寒。	0
姑苏东望海陵间，几度裁书信未还。长在府中持白简，岂知天畔有青山。人归极浦寒流广，雁下平芜秋野闲。旧日新亭更携手，他乡风景亦相关。	0
諸將佐聞營陽廬陵王死，皆以爲疑，勸王不可東下。司馬王華曰：先帝有大功於天下，四海所服；雖嗣主不綱，人望未改。徐羨之中才寒士，傅亮布衣諸生，非有晉宣帝王   大將軍之心明矣； 王大將軍，敦也。 受寄崇重，未容遽敢背德。畏廬陵嚴斷， 背，蒲妹翻。斷，丁亂翻。 將來必不自容；以殿下寬叡慈仁，遠近所知，且越次奉迎，冀以見德； 冀以定策爲德也。 悠悠之論，殆必不然。又，羨之等五人，同功並位，孰肯相讓！ 五人，謂徐羨之傅亮謝晦檀道濟王弘也。 就懷不軌，勢必不行。廢主若存，慮其將來受禍，致此殺害；蓋由貪生過深，寧敢一朝頓懷逆志！不過欲握權自固，以少主仰待耳。殿下但當長驅六轡，以副天人之心。王曰：卿復欲爲宋昌邪！ 少，詩照翻。復，扶又翻。宋昌事見十三卷漢高后八年。 長史王曇首南蠻校尉到彥之皆勸王行， 姓譜：到本自高陽氏，楚令尹屈到之後，後漢有東平太守到質。曇，徒含翻。 曇首仍陳天人符應，王乃曰：諸公受遺，不容背義。 背，蒲妹翻。 且勞臣舊將，內外充滿，今兵力又足以制物，夫何所疑！乃命王華總後任，留鎭荆州。王欲使到彥之將兵前驅，彥之曰：了彼不反， 了，決知也。將，卽亮翻。 便應朝服順流； 朝，直遙翻。 若使有虞，此師旣不足恃，更開嫌�之端，非所以副遠邇之望也。 彥之此言誠合大理，而亦自知其才不足以制檀道濟也。 會雍州刺史褚叔度卒， 雍，於用翻。 乃遣彥之權鎭襄陽。	1
乐哉新相知，开怀接谈宴。插花醉不辞，风光惜流转。酒阑欲上马，握手增眷眷。平生我辈人，定非儿女恋。	0
可怜青铜镜，挂在白玉堂。玉堂有美女，娇弄明月光。罗袖拂金鹊，綵屏点红妆。妆罢含情坐，春风桃李香。	0
冬，十二月，安陽孝侯崔林卒。 諡法：大慮行節曰孝；五宗安之曰孝；慈惠愛親曰孝。	1
点点风帆底处还，似无似有海门山。白鸥却怕潮头恶，闲卧汀花野草间。	0
崔觐者高士，梁州城固人。读书不求官，但与耕稼亲。夫妇既已老，左右无子孙。一日召奴婢，尽以田宅均。俾之各为业，不用来相闻。遂去隐南山，杂迹麋鹿群。约曰或过汝，所给为我陈。有时携其妻，来至诸人门。乃与具酒食，啸咏相欢欣。山南郑馀庆，辟之为参军。见趣使就职，漫不知吏文。已复许谢事，但谓长者云。补阙王直方，本觐之比邻。文宗时上书，召见蒙咨询。荐觐有高行，用可追至淳。诏授起居郎，褒斜走蒲轮。辞疾不肯至，高风概秋旻。我昨过其县，裴回想芳尘。访问诸故老，寂无祠与坟。斯人久不竞，薄夫何由敦。此县汉唐时，诸公扬清芬。刻诗子坚庙，来者期不泯。	0
自古皆有死，载歌酹清觞。嗟予早失怙，艰阻亦备尝。母兮岁六十，终古青松傍。陟冈恸伯氏，忘簪悲孟光。后波逐前波，同归溟漠乡。飘风相飞旐，舆铎声央央。	0
劉守文頻年攻劉守光不克， 劉守文自元年攻守光，事始見上卷。 乃大發兵，以重賂招契丹吐谷渾之衆，合四萬屯薊州。守光逆戰於雞蘇， 按薛史梁紀，是年劉守光上言，於薊州西與兄守文戰，生禽守文。蓋卽雞蘇也。 爲守文所敗。 敗，補邁翻。 守文單馬立於陳前， 陳，讀曰陣。 泣謂其衆曰：勿殺吾弟。守光將元行欽識之，直前擒之， 劉守光以子囚父，天下之賊也。劉守文旣聲其罪而討之，有誅無赦。小不忍以敗大事，身爲俘囚，自取之也。 滄德兵皆潰。守光囚之別室，栫以藂棘， 栫，才甸翻。藂，與叢同。 乘勝進攻滄州。滄州節度判官呂兗孫鶴推守文子延祚爲帥，乘城拒守。兗，安次人也。 安次，漢縣，唐屬幽州，在州東南一百三十里。帥，所類翻。	1
張政烺標點容肇祖聶崇岐覆校	1
交友凋零似晓星，生涯依旧短长亭。前身房琯仍名永，今代苏耽不姓丁。儿女成行头自白，湖山相对眼终青。还乡曲调如何唱，枯树无言最可听。	0
病身兀兀脑岑岑，偶到儿曹文字林。一卷杜诗揉欲烂，两人齐读味初深。斲肝枉却期千载，漏眼谁曾更再寻。笔底奸雄死犹毒，莫将饶舌泄渠心。	0
微灯照寂寥，此夕正迢迢。丹桂得已晚，故山归尚遥。虫声移暗壁，月色动寒条。此去如真隐，期君试一瓢。	0
冬，匈奴入朔方，殺略吏民；發軍屯西河，左將軍桀行北邊。 行，下孟翻。	1
帝子今何去，重姻适异方。离情怆宸掖，别路绕关梁。望绝园中柳，悲缠陌上桑。空馀愿黄鹤，东顾忆回翔。	0
翠袖琼楼八十翁，平安晓宇看孤鸿。五湖图里添彭祖，南极光中约祝融。日日青山醉春色，年年黄菊饱西风。鹰扬但愿无施处，臣老婆娑一钓蓬。	0
似玉来投狱，抛家去就枷。可怜两片木，夹却一枝花。	0
闻说静中偏爱竹，自看疏密种秋烟。	0
宣城王雖專國政，人情猶未服。王胛上有赤誌， 胛，古洽翻。肩背之間爲胛。 驃騎諮議參軍考城江祏勸王出以示人。 祏，音石。考城，前漢之甾縣也，屬梁國；後漢章帝改曰考城，屬陳留郡；晉惠帝分屬濟陽郡。蕭子顯齊志，南徐州南濟陽郡有考城縣，皆晉氏因郡人南渡而僑置也。 王以示晉壽太守王洪範曰：人言此是日月相，卿幸勿泄！洪範曰：公日月在軀，如何可隱，當轉言之！ 王洪範，禁衞舊臣，鸞以此覘之，其言如此，鸞益無所忌矣。相，息亮翻。 王母，祏之姑也。	1
百万兵来逼合肥，谢玄为将统雄师。旌旗首尾千馀里，浑不消他一局棋。	0
燕散騎常侍餘超左將軍高和等坐謀反，誅。 散，悉亶翻。騎，奇寄翻。	1
知音杳何处，书札寄无由。独宿月中寺，相思天畔楼。露凝衰草白，萤度远烟秋。怅望难归枕，吟劳生夜愁。	0
春，正月，戊辰朔，魏主饗羣臣於漠南。甲戌，復伐柔然。高涼王那出東道，略陽王羯兒出西道， 羯，居謁翻。 魏主與太子出涿邪山， 邪，讀曰耶。 行數千里。柔然處羅可汗恐懼遠遁。 處，昌呂翻。可，從刊入聲。汗，音寒。	1
问讯匡庐几度经，何时袖手摘天星。世如春梦空头白，山似故人终眼青。便欲移文寻鹤帐，又还呼渡过鸥汀。它年学得香山士，定结茅庵入翠屏。	0
三月，丁丑，以司空王祥爲太尉，征北將軍何曾爲司徒，左僕射荀顗爲司空。 顗，魚豈翻。	1
二月，丁酉朔，日有食之。	1
邦危坏法则，圣远益愁慕。飘飖桂水游，怅望苍梧暮。潜鱼不衔钩，走鹿无反顾。皦皦幽旷心，拳拳异平素。衣食相拘阂，朋知限流寓。风涛上春沙，千里侵江树。逆行少吉日，时节空复度。井灶任尘埃，舟航烦数具。牵缠加老病，琐细隘俗务。万古一死生，胡为足名数。多忧污桃源，拙计泥铜柱。未辞炎瘴毒，摆落跋涉惧。虎狼窥中原，焉得所历住。葛洪及许靖，避世常此路。贤愚诚等差，自爱各驰骛。羸瘠且如何，魄夺针灸屡。拥滞僮仆慵，稽留篙师怒。终当挂帆席，天意难告诉。南为祝融客，勉强亲杖屦。结托老人星，罗浮展衰步。	0
磊落生平志，酣歌万虑空。名从敦朴重，家为克勤丰。谁与莱衣戏，唯馀杖萼红。素车惭有阻，挥泪洒霜风。	0
甲辰，命郭子儀李抱玉馬璘朱泚分統諸道防秋之兵。 璘，離珍翻。泚，且禮翻，又音此。	1
疑冢峥嵘此不封，麒麟彷佛是山中。后人未识藏雷穴，踏破苍苔古甃空。	0
问言何处是前村，万木号寒雪障昏。安得梦为蝴蝶去，花间栩栩适吟魂。	0
魏肅宗亦惡儼紇等，逼於太后，不能去， 塞，悉則翻。說，輸芮翻。間，古莧翻。惡，烏路翻。去，羌呂   翻。 密詔榮舉兵內向，欲以脅太后。榮以高歡爲前鋒，行至上黨，帝復以私詔止之。儼紇恐禍及己，陰與太后謀酖帝，癸丑，帝暴殂。 年十九。 甲寅，太后立皇女爲帝，大赦。旣而下詔稱：潘充華本實生女。 潘充華，卽前所謂潘嬪也，生女見上正月乙丑。 故臨洮王寶暉世子釗，體自高祖， 臨洮王寶暉，高祖之孫。 宜膺大寶。百官文武加二階，宿衞加三階。乙卯，釗卽位。釗始生三歲，太后欲久專政，故貪其幼而立之。	1
洞庭秋水接天流，万斛楼航不易收。才力似君方称副，此身只合载渔舟。	0
脸儿端正。心儿峭俊。眉儿长、眼儿入鬓。鼻儿隆隆，口儿小、舌儿香软。耳朵儿、就中红润。项如琼玉，发如云鬓。眉如削、手如春笋。奶儿甘甜，腰儿细、脚儿去紧。那些儿、更休要问。	0
丙申，以御史大夫石慶爲丞相，封牧丘侯。 恩澤侯表，牧丘侯食邑平原。 時國家多事，桑弘羊等致利，王溫舒之屬峻法，而兒寬等推文學，皆爲九卿，更進用事； 更，工衡翻。 事不關決於丞相，丞相慶醇謹而已。 師古曰：醇，專厚也。	1
初，晉人築南郊壇於巳位，尙書右丞徐爰以爲非禮，詔徙於牛頭山西， 牛頭山在今建康府上元縣南四十里，兩峯如闕。 直宮城之午位。及廢帝卽位，以舊地爲吉，復還故處。 復，扶又翻。史終言之。 帝又命尙書左丞荀萬秋造五路，依金根車，加羽葆蓋。 五路之制與金根車不同，加羽葆蓋，愈非古   矣。沈約曰：秦閱三代之車，獨取殷制。古曰桑根車，秦曰金根車。	1
鼎中大药世难知，日月双投姤不迷。未必妙光方火枣，始思玄理号交梨。溶溶朱粉飞云远，湛湛神辉满室齐。一纪烹煎才得了，便乘鸾辂上天梯。	0
夏，四月，濟陰東郡濟北平原河水淸。 濟，子禮翻。	1
白帝空祠庙，孤云自往来。江山城宛转，栋宇客裴回。勇略今何在，当年亦壮哉。后人将酒肉，虚殿日尘埃。谷鸟鸣还过，林花落又开。多惭病无力，骑马入青苔。	0
夏，四月，壬寅，以邠寧兵馬使韓遊瓌爲邠寧節度使。癸卯，以奉天行營兵馬使戴休顏爲奉天行營節度使。	1
东里韶光早。百舌枝头啼碎了。溪梅开尽，池水绿波还皱。种柳先生觉意阑，看花君子非年少。心似淡云，梦随芳草。满地松花不扫。镇日春愁萦怀抱。谁能击筑长歌，吹笳清啸。寄声玉关行人道，未报君恩难便老。鸡塞雨寒，戍楼烟渺。	0
三十六宫秋夜深，昭阳歌断信沈沈。唯应独伴陈皇后，照见长门望幸心。	0
亲劬何以报，子职贵乎勤。梨本非难熟，瓜殊未易耘。	0
真率春来频宴聚，不过东里即西家。小园容易邀嘉客，馔具虽无亦有花。	0
蔼蔼溪流慢，梢梢岸筱长。穿沙碧簳净，落水紫苞香。	0
静阅胶胶扰扰身，细从物理究亏成。一人誉复一人毁，五鼎食仍五鼎烹。怪木莫题居士字，修篁合著此君名。西风又起尘千斛，望拜生憎白羽横。	0
许氏功成获上升，曾遗一剂语丁宁。山生绀箬奇无骨，洞隐金丹显有灵。松竹攲岩非易取，烟霞塞道卒难经。有缘仙者当须遇，用倖搜求岂露形。	0
上敦睦兄弟，作雍和殿於十六宅， 會要，是年敕，親親樓號雍和殿，別造屋宇廊舍七百間。宋白曰：雍和   殿在睦親院。 數臨幸，置酒，作樂，擊毬盡歡。 數，所角翻。 諸王有疾，常親至臥內存問，憂形於色。	1
执事颇勤久，行去亦伤乖。家贫无僮仆，吏卒升寝斋。衣服藏内箧，药草曝前阶。谁复知次第，濩落且安排。还期在岁晏，何以慰吾怀。	0
坐拥湖山把一麾，当年吏部只吟诗。平章功业如今许，弃了吟诗选得碑。	0
唐初，詔敕皆中書門下官有文者爲之。乾封以後，始召文士元萬頃范履冰等草諸文辭，常於北門候進止，時人謂之北門學士。中宗之世，上官昭容專其事。上卽位，始置翰林院，密邇禁廷，延文章之士，下至僧道，書畫琴棋數術之工皆處之，謂之待詔。 處，昌呂翻。 刑部尙書張均及弟太常卿垍皆翰林院供奉。 唐，天子在大明宮，翰林院在右銀臺門內；在興慶宮，院在金明門內；若在西內，院在顯福門內；若在東都及華淸宮，皆有待詔之所。其待詔者，有詞學經術，合練僧道卜祝術藝書弈，各別院以廩之，日晚而退；其所重者詞學。帝卽位以來，張說陸堅張九齡徐安貞張垍等召入禁中，謂之翰林待詔。王者尊極，一日萬機，四方進奏，中外表疏批答，或詔從中出，宸翰所揮，亦資其檢討，謂之視草。故常簡當直四人以備顧問。至德以後，天下用兵多務，深謀密詔皆從中出，名曰翰林學士。得充選者，文士爲榮；亦如中書舍人例置學士六人，內擇年深德重者一人爲承旨，所以獨當密命故也。德宗好文，尤難其選。貞元以後，爲學士承旨者多至宰相。尙，辰羊翻。垍，巨冀翻。 上欲加安祿山同平章事，已令張垍草制。楊國忠諫曰：祿山雖有軍功，目不知書，豈可爲宰相！制書若下， 令，力丁翻。相，悉亮翻。下，遐稼翻。 恐四夷輕唐。上乃止。乙巳，加祿山左僕射， 射，寅謝翻。 賜一子三品一子四品官。	1
庚申，京師戒嚴，假庾亮節，都督征討諸軍事；以左衞將軍趙胤爲歷陽太守，使左將軍司馬流將兵據慈湖以拒峻； 慈湖，在姑孰，今在太平州當塗縣北六十五里。泝江而上，過三山十餘里，至溧洲，   自溧洲過白土磯，入慈湖夾。 以前射聲校尉劉超爲左衞將軍，侍中褚翜典征討軍事。 翜，色洽翻。 亮使弟翼以白衣領數百人備石頭。	1
不关老去愿春迟，只恨春归我未归。最是杨花欺客子，向人一一作西飞。	0
犀绕鱼悬事已非，水光犹自湿云衣。山中几日浑无雨，一夜溪痕又减围。	0
四楹倚岩壁，一径临烟坞。诜诜讲习罢，济济生徒□。振衣嘉树阴，浴德青江浒。舞咏自忘归，何须在邹鲁。	0
淡墨高垂两客名，夜归到晓睡难成。却缘二喜添三喜，听得黄鹂第一声。	0
上遣左軍將軍薛安都龍驤將軍南陽宗越等戍歷陽， 驤，思將翻。 與魯爽前鋒楊胡興等戰，斬之。 考異曰：安都傳作胡與，今從宗越傳。 爽不能進，留軍大峴，使魯瑜屯小峴。 小峴在合肥之東，大峴又在小峴之東。峴，戶典翻。 上復遣鎭軍將軍沈慶之濟江，督諸將討爽， 復，扶又翻。 爽食少，引兵稍退，自留斷後； 少，詩沼翻。斷，音短；斷後，古之所謂殿也。 慶之使薛安都帥輕騎追之， 帥，讀曰率。騎，奇寄翻。 丙戌，及爽於小峴。爽將戰，飮酒過醉，安都望見爽，卽躍馬大呼，直往刺之， 呼，火故翻。刺，七亦翻。 應手而倒，左右范雙斬其首。爽衆奔散，瑜亦爲部下所殺，遂進攻壽陽，克之。 爽爲南豫州刺史，鎭壽陽。 徐遺寶奔東海，東海人殺之。	1
秋夜事，月里竹亭亭。清籁与谁喧池水，微风遣我下檐楹。圆缺若为情。终南道，累寄笑歌声。丹阙夜凉通马去，黄河天晓照舟横。联辔去还成。	0
蓋延圍睢陽百日，劉永蘇茂周建突出，將走酇； 此沛郡之酇縣也。賢曰：今亳州縣；音在何翻。   延追擊之急，永將慶吾斬永首降。 姓譜：齊大夫慶氏之後。 蘇茂周建奔垂惠， 郡國志：沛郡山桑縣有垂惠聚。賢曰：在今亳州山桑縣西北，一名禮城。杜佑通典曰：垂惠聚在亳州蒙城縣西北。 共立永子紆爲梁王。佼彊奔保西防。 佼，古巧翻，又音効。	1
捲地沙尘扑面来，归舟不进去帆飞。世间何事无迟速，逆者由来顺者机。	0
将军族贵兵且强，汉家已是浑邪王。子孙相承在朝野，至今部曲燕支下。控弦尽用阴山儿，登阵常骑大宛马。银鞍玉勒绣蝥弧，每逐嫖姚破骨都。李广从来先将士，卫青未肯学孙吴。传有沙场千万骑，昨日边庭羽书至。城头画角三四声，匣里宝刀昼夜鸣。意气能甘万里去，辛勤判作一年行。黄云白草无前后，朝建旌旄夕刁斗。塞下应多侠少年，关西不见春杨柳。从军借问所从谁，击剑酣歌当此时。远别无轻绕朝策，平戎早寄仲宣诗。	0
自古英雄士，还为薄命人。孔明登四十，韩信过三旬。壮志摧龙虎，高词泣鬼神。一朝事千古，何用怨青春。	0
礼有五经，无先祭礼。即时伸虔，惟时盥洗。品物吉蠲，威仪济济。锡之纯嘏，来歆恺悌。	0
南归曾泛碧湘船，击伏临流似浩然。平野几枯残岁草，渌波犹浸旧时天。簿书倥偬嗟岩邑，樽酒欢娱忆少年。尺水片云今我有，亦当风月为留连。	0
梁有汤惠休，常从鲍照游。峨眉史怀一，独映陈公出。卓绝二道人，结交凤与麟。行融亦俊发，吾知有英骨。海若不隐珠，骊龙吐明月。大海乘虚舟，随波任安流。赋诗旃檀阁，纵酒鹦鹉洲。待我适东越，相携上白楼。	0
忆得去年有遗恨，花前未醉到无花。清芳一夜月通白，先脱寒衣送酒家。	0
戊子，以魏司徒何曾爲晉丞相；癸亥，以票騎將軍司馬望爲司徒。 票，匹妙翻。騎，奇寄翻。	1
淙淙万音落石颠，皎皎一派当檐前。清风高吹鸾鹤唳，白日下照蛟龙涎。浮云妆额自能卷，缺月琢钩相与县。朱门试问幽人价，翡翠鲛绡不直钱。	0
陋屋秋霖后，荒城落叶中。坏墙朝插菌，幽草昼闻蛩。岂是不浪出，直缘无奈慵。何劳求季主，吾自了穷通。	0
日渐长，春尚早。墙头半露红萼枝，池岸新铺绿芽草。蹋草攀枝仰头叹，何人知此春怀抱。年颜盛壮名未成，官职欲高身已老。万茎白发真堪恨，一片绯衫何足道。赖得君来劝一杯，愁开闷破心头好。	0
出门逢行人，经纬真如织。织成幅员长，皆是名利力。	0
薄冷催霜，碧空豁、飞鸿斜度。□九日、御风绝顶，下看尘宇。滕阁芳筵笺笔妙，龙山胜践旌旗驻。料山灵、也要可人游，成佳趣。吹帽堕，羞千古。题饧字，非吾侣。却坐间著得，煮茶桑苎。万里寒云迷北斗，望远峰夕照频西顾。且满浮、大白送黄花，剑休舞。	0
饒陽尉姚貞亮等數百人表請上尊號曰上聖大神皇帝，不許。	1
杜鹃只管催归去。知渠教我归何处。故国泪生痕。那堪枕上闻。严装吾已具。泛宅吴中路。弭棹唤东邻。江东日暮云。	0
搅醉妨眠挟雨声，碧丛宜看不宜听。而今一任萧萧滴，华发鳏翁彻夜醒。	0
六月畏酷热，簟枕依林塘。古木同臭味，幽鸟含宫商。天孙云锦机，丹碧交荐香。晴澜泛清薰，襟袂生微凉。巉巉万石间，修筠间新篁。羽葆列千挺，滟滟浮绿光。林飙一戛击，环佩声铿锵。披衣独危坐，意气超羲黄。岂惟热恼除，冰雪置我肠。却愁林外人，久苦炎威张。天瓢忽倾倒，旱魃宜消亡。是月已火流，不日占金穰。时虽厌兵革，人或饱稻粱。此园仅如握，无径不就荒。犹喜卉木存，弗为斤斧戕。扬扬桂吐芬，粲粲菊有芳。清赏备四时，花辰复青阳。太平本无象，嗣岁或小康。于焉盍朋簪，一笑传清觞。	0
曾与瑶姬约。恍相逢、翠裳摇曳，珠韝联络。风露青冥非人世，揽结玉龙骖鹤。爱万朵、千条纤弱。祷祝花神怜惜取，问开时、晴雨须斟酌。枝上雪，莫消却。恼人匹似中狂药。凭危栏、烛光交映，乐声遥作。身上春衫香薰透，看到参横月落。算茉莉、犹低一著。坐有缑山王郎子，倚玉箫、度曲难为酢。君不饮，铸成错。	0
巴人远从荆山客，回首荆山楚云隔。思归夜唱竹枝歌，庭槐叶落秋风多。曲中历历叙乡土，乡思绵绵楚词古。身骑吴牛不畏虎，手提蓑笠欺风雨。猿啼日暮江岸边，绿芜连山水连天。来时十三今十五，一成新衣已再补。鸿雁南飞报邻伍，在家欢乐辞家苦。天晴露白钟漏迟，泪痕满面看竹枝。曲终寒竹风袅袅，西方落日东方晓。	0
月波疑滴。望玉壶天近，了无尘隔。翠眼圈花，冰丝织练，黄道宝光相直。自怜诗酒瘦，难应接、许多春色。最无赖，是随香趁烛，曾伴狂客。踪迹。谩记忆。老了杜郎，忍听东风笛。柳院灯疏，梅厅雪在，谁与细倾春碧。旧情拘未定，犹自学、当年游历。怕万一，误玉人、夜寒帘隙。	0
北风吹雨不能晴，羸病人骑瘦马行。须发向来浑白尽，半缘忧患半多情。	0
上思右驍衞將軍安金藏忠烈， 金藏事見二百五卷武后長壽二年。驍，堅堯翻。 三月，賜爵代國公，仍於東西嶽立碑，以銘其功。金藏竟以壽終。	1
石渠何须反顾，水驿幸足相容。长江大欲见庇，探支八月凉风。	0
至公三籍在储胥。	0
冬，十月，己未，鎭惡至豫章口，去江陵城二十里，捨船步上。蒯恩軍居前，鎭惡次之。舸留一二人，對舸岸上立六七旗，旗下置鼓，語所留人： 語，牛倨翻；下同。 計我將至城，便鼓嚴，令若後有大軍狀。 鼓嚴，擂鼓也。 又分遣人燒江津船艦。鎭惡徑前襲城，語前軍士： 告語在前軍士也。 有問者，但云劉兗州至。津戍及民間皆晏然不疑。未至城五六里，逢毅要將朱顯之 要將者，所親之將，掌兵要者。 欲出江津，問：劉兗州何在？軍士曰：在後。顯之至軍後不見藩，而見軍人擔彭排戰具， 彭排，卽今之旁排，所以扞鋒矢。孫愐曰：樐，彭排。釋名曰：彭排，軍器也。彭，旁也，在旁排敵禦攻也。 望江津船艦已被燒，鼓嚴之聲甚盛，知非藩上， 上，時掌翻。 便躍馬馳   去吿毅，行令閉諸城門。鎭惡亦馳進，門未及下關，軍人因得入城。衞軍長史謝純入參承毅， 僚佐省府公謂之參承。 出聞兵至，左右欲引車歸。純叱之曰：我，人吏也， 言爲人之吏。 逃將安之！馳還入府。純，安兄據之孫也。鎭惡與城內兵鬭，且攻其金城， 凡城內牙城，晉宋時謂之金城。 自食時至中晡， 日加申爲晡。中晡，正申時也。申末爲下晡。 城內人敗散。鎭惡穴其金城而入，遣人以詔及赦文幷裕手書示毅，毅皆燒不視，與司馬毛脩之等督士卒力戰。城內人猶未信裕自來，軍士從毅自東來者，與臺軍多中表親戚，且鬭且語，知裕自來，人情離駭。逮夜，聽事前兵皆散，斬毅勇將趙蔡， 將，卽亮翻。 毅左右兵猶閉東西閤拒戰。鎭惡慮闇中自相傷犯，乃引軍出圍金城，開其南面。毅慮南有伏兵，夜半，帥左右三百許人 帥，讀曰率。 開北門突出。毛脩之謂謝純曰：君但隨僕去。純不從，爲人所殺。	1
六月，戊申，魏主如陰山。	1
秋，七月，惠王友能降；庚子，詔赦其死，降封房陵侯。	1
用心勤苦是新诗。吟安一个字，捻断数茎髭。	0
银砾欺春乱眼来，重阴万里压平台。光沈后牖将飞瓦，艳补南枝已落梅。池曲平翻冰共泮，山腰未积玉争颓。长安并长旗亭价，蜀女当垆自涤杯。	0
霞幢森列引薰风，高出疏篱紫满丛。翠叶纤纤如细柳，直宜插向净瓶中。	0
炎精既失御，宇内为三分。吴王霸荆越，建都长江滨。爰资股肱力，以静淮海民。魏后欲济师，临流遽旋军。岂惟限天堑，所忌在有人。惜哉归命侯，淫虐败前勋。衔璧入洛阳，委躬为晋臣。无何覆宗社，为尔含悲辛。俄及永嘉末，中原塞胡尘。五马浮渡江，一龙跃天津。此时成大业，实赖贤缙绅。辟土虽未远，规模亦振振。谢公佐王室，仗节扫伪秦。谁为吴兵孱，用之在有伦。荏苒宋齐末，斯须变梁陈。绵历已六代，兴亡互纷纶。在德不在险，成败良有因。高堞复于隍，广殿摧于榛。王风久泯灭，胜气犹氤氲。皇家一区域，玄化通无垠。常言宇宙泰，忽遘云雷屯。极目梁宋郊，茫茫晦妖氛。安得倚天剑，斩兹横海鳞。徘徊江山暮，感激为谁申。	0
夜色昏昏带远烟，谁家灯火待归船。小迟月上风须息，且伴白鸥今夕眠。	0
待月西楼上，平秋气象分。辉光唯此夜，遮掩奈浮云。红烛灯交烂，清香篆自薰。明年好景在，何处会多闻。	0
车马纷纷白昼同，万家灯火暖春风。别开阊阖壶天外，特起蓬莱陆海中。尽取繁华供侠少，祇分牢落与衰翁。不知太乙游何处，定把青藜独照公。	0
陈宫内宴明朝日，玉树新妆逞娇逸。三阁霞明天上开，灵鼍振擂神仙出。天花数朵风吹绽，对舞轻盈瑞香散。金管红弦旖旎随，霓旌玉佩参差转。璧月夜满楼风轻，莲舌泠泠词调新。当行狎客尽持禄，直谏犯颜无一人。歌舞未终乐未阕，晋王剑上黏腥血。君臣犹在醉乡中，一面已无陈日月。圣唐御宇三百祀，濮上桑间宜禁止。请停此曲归正声，愿将雅乐调元气。	0
去岁迎春楼上月，正是西窗，夜凉时节。玉人贪睡坠钗云，粉消妆薄见天真。人非风月长依旧，破镜尘筝，一梦经年瘦。今宵帘幕飏花阴，空馀枕泪独伤心。	0
便殿沉沉永巷秋，宫中击拂最风流。参差玉指和花数，恰到君王自得头。	0
戊戌，殺桂陽王鑠衡陽王鈞江夏王鋒建安王子眞巴陵王子倫。	1
庚午，立淸河王覃弟豫章王詮爲皇太子。 詮，且緣翻。 辛未，大赦。	1
孝感柔强敌，和盟定一朝。龙輴来瀚海，鹤驾返神霄。歌吹仍祠禹，羹墙若见尧。稽山同峻极，从此百神朝。	0
齊相卜式上書，請父子與齊習船者往死南越。天子下詔褒美式，賜爵關內侯，金六十斤，田十頃，布吿天下；天下莫應。是時列侯以百數，皆莫求從軍擊越。會九月嘗酎，祭宗廟，列侯以令獻金助祭。少府省金，金有輕及色惡者，上皆令劾以不敬，奪爵者百六人。 如淳曰：漢儀注：王子爲侯，歲以黃金嘗酎於漢廟，皇帝臨受獻金，金少，不如斤兩，色惡，王削縣，侯免國。余據當時失侯者列侯王子侯共一百六人，蓋不特王子侯有酎金也。酎，直又翻。省，悉景翻。劾，戶槪翻。 辛巳，丞相趙周坐知列侯酎金輕，下獄，自殺。 下，遐嫁翻。	1
我乡山川遥，秋晚空景促。天明共云散，日落依鸟宿。主人逃名子，鹤发卧空谷。野言得真风，山貌宜古服。喜于无声地，暂傲羲皇俗。秋窗照疏萤，寒犬吠落木。朝隐留此处，一点天边宿。今忆见此时，添悲览止足。迟迟清夜昼，幽路出深竹。笑谢万户侯，余将耻干禄。	0
蜀人诧蜀不能休，花作江山锦作州。老我无缘更行脚，羡君来岁领遨头。碧鸡金马端谁见，酒肆琴台访昔游。收入西征诗集里，忆侬还解寄侬不。	0
去值秋风来值春，前时今日共销魂。颓垣古柏疑山关，高柳鸣鸦似水村。菜甲未齐初出叶，树阴方合掩重门。幽深冻馁皆推分，静者还应为讨论。	0
天子清閒问侍臣，当年张姓复其名。金瓯已洒银钩字，庭下宣麻不用惊。	0
洛阳芳树映天津，灞岸垂杨窣地新。直为经过行处乐，不知虚度两京春。去年馀闰今春早，曙色和风著花草。可怜寒食与清明，光辉并在长安道。自从关路入秦川，争道何人不戏鞭。公子途中妨蹴鞠，佳人马上废鞦韆。渭水长桥今欲渡，葱葱渐见新丰树。远看骊岫入云霄，预想汤池起烟雾。烟雾氛氲水殿开，暂拂香轮归去来。今岁清明行已晚，明年寒食更相陪。	0
辛亥，侍中韓建罷守太保，左僕射同平章事楊涉罷守本官。以太常卿趙光逢爲中書侍郞，翰林奉旨工部侍郞杜曉爲戶部侍郞，並同平章事。 梁改翰林承旨爲翰林奉旨，以廟諱誠，避嫌諱也。然誠字與承字各自翻切不同。 曉，讓能之子也。 杜讓能死國難見二百五十九卷唐昭宗景福二年。	1
城中惟一寺，僧老雪盈头。曾识神仙到，仍多谏议游。钟闻香火夕，碑隐桂杉秋。可惜高堂上，双趺石不留。	0
來俊臣欲擅其功，復羅吿吉頊； 復，扶又翻；下是復宗復同。 頊上變，得召見，僅免。 見，賢遍翻。 俊臣由是復用，而頊亦以此得進。	1
全神不言命，所尚道家流。迨此远南楚，遂令思北游。先生秀衡岳，玉立居玄丘。门带江山静，房随瑶草幽。逍遥三花发，罔象五云浮。自有太清纪，曾垂华发忧。大年方橐籥，小智即蜉蝣。七日赤龙至，莫令余独留。	0
燕范陽王德求救於秦，秦兵不出，鄴中恟懼。 恟，許洪翻。 賀賴盧自以魏王珪之舅，不受東平公儀節度，由是與儀有�。儀司馬丁建陰與德通，從而構間之， 間，古莧翻。 射書入城中言其狀。 射，而亦翻。 甲辰，風霾，晝晦， 霾，謨皆翻；風雨土曰霾。 賴盧營有火，建言於儀曰：賴盧燒   營爲變矣。儀以爲然，引兵退；賴盧聞之，亦退；建帥其衆詣德降， 帥，讀曰率。降，戶江翻。 且言儀師老可擊。德遣桂陽王鎭南安王靑帥騎七千追擊魏軍，大破之。 師克在和，將帥不和，敗之本也。	1
绿槐庭院锁薰风，双双乳燕穿帘栊。石榴花蹙宫罗样，荔子枝翻蜀锦红。海山秀色藏日色，衮作英豪仪上国。鹏翼澜翻徙北溟，龙媒夭矫东西极。高踪逸韵不容攀，家声世德以蝉联。吏能精锐龚黄上，人物风流晋宋间。海宁岩邑千山底，牛刀割鸡聊尔耳。卷入河阳满县花，风行郑国垂街李。往岁如今杅桐空，今年衣褐足虞冬。往岁如今新陈腐，今年麰麦盈千钟。田家宴喜歌时丰，咸知阴相有神功。炰羔击豕趋城东，金璧楼台烟霭中。瞻彼南山遥举酒，插花起舞为君寿。神人欢乐何其多，令君福禄如山河。	0
国门一别四经秋，新命恭承自冕旒。碧落神仙来禁闼，青天云雾隔皇州。孔鸾笔下鶱光翠，泾渭胸中有品流。闻说丝纶推世誉，佩声好听上鳌头。	0
琴弹终日得古调，印锁经秋带藓痕。	0
妄想不须强灭，真如何必希求。本源自性佛齐修。迷悟岂拘先后。悟则刹那成佛。迷则万劫沦流。若能一念契真修。灭尽恒沙罪垢。	0
廣陵人來嶷 嶷，魚力翻。 說前廣陵太守祖皓曰：董紹先輕而無謀， 輕，牽正翻。 人情不附，襲而殺之，此壯士之任也。今欲糾帥義勇，奉戴府君。 帥，讀曰率；下同。 若其克捷，可立桓文之勳，必天未悔禍，猶足爲梁室忠臣。皓曰：此僕所願也。乃相與糾合勇士，得百餘人。   癸酉，襲廣陵，斬南兗州刺史董紹先；據城，馳檄遠近，推前太子舍人蕭勔爲刺史， 勔，彌兗翻。 仍結東魏爲援。皓，�之子； 祖�見一百四十七卷武帝天監十二年，諸本作�之之子者，衍一之字。�，古鄧翻。 勔，勃之兄也。乙亥，景遣郭元建帥衆奄至，皓嬰城固守。	1
小雨度微云，快染一天新碧。恰到中秋佳处，是芳年华日。冰轮莫做九分看，天意在今夕。先占广寒风露，怕姮娥偏得。	0
帝以王曇首王華爲侍中，曇首領右衞將軍，華領驍騎將軍，朱容子爲右軍將軍。 魏明帝有左軍將軍；晉武帝置前軍右軍，又置後軍，是爲四軍。驍騎將軍游擊將軍，並漢雜號將軍也，魏置爲中軍。及晉，以領護左·右衞驍騎游擊爲六軍。驍，堅堯翻。騎，奇寄翻。	1
昔年栖险人何在，彷佛楼台杳霭间。事去长空飞鸟没，时清宴坐一僧閒。霜秋石壁黄金树，月夜云涛碧玉湾。杖策时来访奇绝，渔樵幽兴自相关。	0
自古清真灵妙降，安妃来就杨君。因缘冥会异常伦。仙风聊设相，真道本无亲。惟有元规能访问，深将此意相闻。大家宜赏缀新文。免教尘世士，诮笑上天人。	0
亭构依然揭大椿，宫闱无复驻飙轮。清衷念切承颜日，长乐悲深奉质辰。六御骖騑开道路，五陵松柏惨风尘。周南旧老偏摧感，曾是初元奉策臣。	0
恰则杏花红一树，拈指来时，结子青无数。漠漠春阴缠柳絮。一天风雨将春去。春到家山须小住。芍药樱桃，更是寻芳处。绕院碧莲三百亩。留春伴我春应许。	0
学文二十年，语气殊未成。所以文房中，四谱无一精。岂不愿收贮，恐窃好事名。自愧中槁然，敢假外物荣。前日下秘阁，谒公来西城。公常顾遇厚，待以为墨卿。延之吐佳论，出口无杂声。语次座上物，砚有紫石英。云在岭使得，渠常美其评。因取手自封，见授嘱所擎。仓皇捧以拜，其喜怀抱盈。归来示家人，众目欢且惊。言并我所有，瓦砾而瑶琼。贵价市珍煤，风前试寒泓。磨知密理润，点觉浮光清。洗濯鉴面瑩，弹扣牙音铿。遂剪十袭巾，加以重箧盛。客来有欲观，稍俗不敢呈。愿传之子孙，更重金满籯。作诗叙嘉贶，惭比毫毛轻。	0
门底秋苔嫩似蓝，此中消息兴何堪。乱离偷过九月九，头尾算来三十三。云影半晴开梦泽，菊花微暖傍江潭。故人今日在不在，胡雁背风飞向南。	0
投分讵云稀，会心谅亡几。从君澹何奇，与我凛独至。相逢情若忘，每别怀不已。偶因新凉篇，令予懦全起。藉草分涧芳，陟巘共石髓。松阴俯逝波，不徐亦不駃。平生还山约，终食能忘此。可怜各异县，千里复三倍。它日寄相思，百书那写意。从今可相疏，却叹日为岁。	0
俊臣黨人羅吿司刑府史樊惎謀反，誅之。 唐制，大理寺有府二十八人，史五十六人。惎，渠記翻。 惎   子訟冤於朝堂， 朝，直遙翻。 無敢理者，乃援刀自刳其腹。 援，于元翻。 秋官侍郞上邽劉如璿見之， 上邽縣，漢屬隴西郡，古邽戎邑也，後漢屬漢陽郡。後魏諱珪，改名上封，屬天水郡；隋復舊，唐屬秦州。璿，似宣翻。 竊嘆而泣。俊臣奏如璿黨惡逆，下獄，處以絞刑； 下，遐嫁翻。處，昌呂翻。 制流瀼州。	1
朝朝沈醉引金船，不觉西风满树蝉。光景暗消银烛下，梦魂长寄玉轮边。因循每被时流诮，奋发须由国士怜。明月客肠何处断，绿槐风里独扬鞭。	0
萧萧筱簜拥荒冈，却忆江皋草色长。暖景暄风似春日，黄茅白苇是殊方。孤村默默无谁语，万事悠悠有底忙。独立寺门归鸟尽，重山复岭又苍苍。	0
午时乘兴出，薄暮未能还。高上烟中阁，平看雪后山。委形群动里，任性一生间。洛下多闲客，其中我最闲。	0
莫以手中琼，言邀世上名。莫以山中迹，久向人间行。松柏有霜操，风泉无俗声。应怜枯朽质，惊此别离情。	0
癸巳，隋主大雩。 隋雩壇在國南十三里啓夏門外道左。	1
屈指重阳，有半月、犹零九日。且停待、今宵月上，宝轮飞出。有客最谙闲况味，无人会得真消息。算何须、抵死要荣华，劳心力。楼观迥、遥山碧。槽窄小，真珠滴。随分赏、闲亭别圃，好天良夕。篱畔行看金蕊耀，林梢便见瑶芳白。玩春来、夏去复秋冬，尘中客。	0
倦游佳节负清明，禁籞芳菲未遍经。杨柳堆烟犹冉弱，杏花著雨半飘零。街头车马来还去，客里壶觞醉复醒。剩喜祥林洗尘土，吴山相对眼偏青。	0
夜枕鸿违汉，霜天雀噪园。回车长者辙，曝背野人暄。墨溜沈寒沼，松醪湛冻樽。谁能穿雪履，待诏鲁班门。	0
从昔安平易，无心问疾迟。才知中自守，不逐世多岐。赫赫宁期誉，悠悠去有思。丰碑人口是，看取祖行诗。	0
玉友避嫌，竹奴专宠。听官丐闲，诗勇不将。	0
八年壬子四一二	1
三月，壬辰，益州刺史建成定公周楚卒。 諡法：大慮靜民曰定。	1
夏早日初长，南风草木香。肩舆颇平稳，涧路甚清凉。紫蕨行看采，青梅旋摘尝。疗饥兼解渴，一盏冷云浆。	0
身于七邑最孤寒，每辱黄堂刮眼看。乍可郡无九年蓄，要令民受一分宽。公闲去伴种司谏，我懒思寻靖长官。曾出龙门称弟子，感知惟有寸心丹。	0
春入神京万木芳，禁林莺语滑，蝶飞狂。晓花擎露妒啼妆，红日永，风和百花香。烟锁柳丝长，御沟澄碧水，转池塘。时时微雨洗风光，天衢远，到处引笙篁。正是神京烂熳时，群仙初折得，郤诜枝。乌犀白纻最相宜，精神出，御陌袖鞭垂。柳色展愁眉，管弦分响亮，探花期。光阴占断曲江池，新榜上，名姓彻丹墀。	0
尝闻古人说：正直神不欺。忠义恒独守，坚贞每自持。效官已十载，理剧犹未期。狱听除苛惨，刑章息滞疑。岂得保世业，谅以答明时。顾无白玉玷，忽负苍蝇诗。扃锢非所耻，幽冤谁为辞！楚囚应积□，秦系亦衔悲。永夜振衣坐，故人不在兹。流灵自芜漫，芳草独葳蕤。日月行无舍，平生志莫追。山林如道丧，州县岂心期？助思纷何在，清神怅不怡。自怜暗成事，感叹兴此词。	0
八月，有星孛于天市。 孛，蒲內翻。	1
春风吹百花，杨花飞恼人。谁家芍药殿春后，花飞杨柳空暮春。春来复春去，春去又春来。阳阿歌白雪，落絮欲成灰。花若有情风引去，拂郎征衣点归路。	0
戊戌，侍中建昌侯徐陵卒。 卒，子恤翻。	1
去岁天涯，一灯闲作幽窗伴。酒来须满。不待旁人劝。今岁天涯，又是年华晚。凄凉惯。问天不管。只我何曾管。	0
彭祖尚闻年八百，陈郎犹是小孩儿。	0
初，漢建寧太守霍弋都督南中， 建寧，漢益州郡也，蜀後主建興元年，改建寧郡，治味縣。 聞魏兵至，欲赴成都，劉禪以備敵旣定，不聽。成都不守，弋素服大臨三日。 臨，力鴆翻。 諸將咸勸弋宜速降， 降，戶江翻；下同。 弋曰：今道路隔塞， 塞，悉則翻。 未詳主之安危，去就大故，不可苟也。若魏以禮遇主上，則保境而降不晚也。若萬一危辱，吾將以死拒之，何論遲速邪！得禪東遷之問，始率六郡將守上表曰： 南中七郡，而此言六郡者，蓋越巂已降魏也。將，卽亮翻。守，式又翻。 臣聞人生在三，事之如一，惟難所在，則致其命。 無父母烏生，無君烏以爲生，所謂人生在三也。難，乃旦翻。 今臣國敗主附，守死無所，是以委質，不敢有貳。 質，如字。 晉王善之，拜南中都尉，委以本任。	1
野水弯环夏木森，清蝉晚噪碧云深。扁舟两桨谁家子，万里江湖此日心。	0
诗家才子酒家仙，游宦曾依积水边。窗户动摇三岛树，琴尊安稳五湖船。罗浮道士分琼液，锦席佳人艳楚莲。今日相逢朗吟罢，满城砧杵一灯前。	0
六月，己巳，魏遣兼員外散騎常侍盧昶兼員外散騎侍郞王淸石來聘。昶，度世之子也。 盧度世避崔浩之禍，其後自出，魏太武寵任之。散，悉亶翻。騎，奇寄翻。昶，丑兩翻。 淸石世仕江南，魏主謂淸石曰：卿勿以南人自嫌。彼有知識，欲見則見，欲言則言。凡使人以和爲貴，勿迭相矜夸，見於辭色， 使，疏吏翻；下同。見，賢遍翻。 失將命之體也。 將，奉也。奉命而行，謂之將命。	1
世乱同南去，时清独北还。他乡生白发，旧国见青山。晓月过残垒，繁星宿故关。寒禽与衰草，处处伴愁颜。	0
正当楚客伤春地，岂是骚人道别时。俱徇空名嗟欲老，况将行役料前期。劳生多故应同病，羸马单车莫自悲。明日相望隔云水，解颜唯有袖中诗。	0
何处销愁宿，携囊就远僧。中宵吟有雪，空屋语无灯。静境唯闻铎，寒床但枕肱。还因爱闲客，始得见南能。	0
一别旧游尽，相逢俱涕零。在人虽晚达，于树似冬青。痛饮连宵醉，狂吟满坐听。终期抛印绶，共占少微星。	0
九年丙午一六六	1
发愿行平等，天观必照知。贪嗔常不见，善恶岂相规。利益恒将正，勿教乱所思。因缘如响合，变化杳无为。	0
忆年十七兮初入未央，获侍步辇兮恭承宠光。地寒祚薄兮自贻不祥，谗言乘之兮罪衅日彰。祸来嵯峨兮势如壤墙，当伏重诛兮鼎耳剑铓。长信虽远兮匪弃路旁，岁给絮帛兮月赐稻粱。君举玉食兮犀箸谁尝，君御朝衣兮谁进熏香。婕妤才人兮俨其分行，千秋万岁兮永奉君王。妾虽益衰兮尚供蚕桑，愿置茧馆兮组织玄黄。欲诉不得兮仰呼苍苍，佩服忠贞兮之死敢忘。	0
王崇武標點容肇祖聶崇岐覆校	1
晓上江楼最上层，去帆婀娜意难胜。白沙亭下潮千尺，直送离心到秣陵。	0
笔下龙蛇似有神，天池雷雨变逡巡。寄言昔日不龟手，应念江头洴澼人。	0
一见丰碑已怆情，大家名重乞谁铭。金花屡锡华封诰，白发重看禁从荣。三世种成庭上桂，一生读尽藏中经。当年曾佐先夫子，誓守潼川寇自平。	0
湖尽有残渺，情知无博澜。纵眺犹杳空，至竟济者安。回思遇险时，分晷过亦难。亦岂有奇画，死生听之天。安知天矜否，此外无控抟。一风动旬月，三日忽自阑。未涉浪自怖，既涉焉用驩。畏涂已数践，老命偶再全。还家切勿诉，空遗儿女潸。亦勿诉同列，同列已预言。	0
龙门南岳尽伊原，草树人烟目所存。正是北州梨枣熟，梦魂秋日到郊园。	0
犹使樽前客，常怀没后名。好风吹远籁，如有笑歌声。	0
上阳宫里女，玉色楚人多。西信无因得，东游奈乐何。	0
帘卷窗明，听杜宇乍啼，漏声初绝。乱云收尽，天际□留残月。奈相送、行客将归，怅去程渐促，霁色催发。断魂别浦，自上孤舟如叶。悠悠音信易隔。纵怨怀恨语，到见时难说。堪嗟水流急景，霜飞华发。想家山、路穷望睫。空倚仗、魂亲梦切。不似嫩朵，犹能替、离绪千结。	0
百尺森疏倚梵台，昔人谁见此初栽。故园未有偏堪恋，浮世如闲即合来。天暝岂分苍翠色，岁寒应识栋梁材。清阴可惜不驻得，归去暮城空首回。	0
八月，庚戌，魏主如雲中；壬戌，還平城。	1
谁把相思号此河，塞垣车马往来多。只应自古征人泪，洒向空川作浪波。	0
寒溜日涓涓，萦纡小槛前。不知明月下，谁与弄潺湲。	0
彧以近世風俗，每正月十五夜，然燈游戲，奏請禁之， 上元燃燈，或云以漢祠太一自昏至晝故事，此說非也。梁簡文帝有列燈詩，陳後主有光璧殿遙詠山燈詩，則柳彧所謂近世風俗是也。 曰：竊見京邑，爰及外州，每以正月望夜， 望夜，月之十五夜也。月旦以日月合，謂之朔，十五夜以日月相望，謂之望。 充街塞陌， 塞，悉則翻。 聚戲朋遊，鳴鼓聒天，燎炬照地，竭貲破產，競此一時。盡室幷孥，無問貴賤，男女混雜，緇素不分。穢行因此而成，盜賊由斯而起， 觀此，則上元遊戲之弊，其來久矣。後之當路者，能不惑於世俗，奮然革之，亦所謂豪傑之士也。 因循弊風，曾無先覺。無益於化，實損於民，請頒天下，並卽禁斷。 斷，音短。 詔從之。	1
王崇武標點容肇祖聶崇岐覆校	1
病多谙药性，吟苦识诗情。	0
春，正月，秦王堅朝饗羣臣。 朝，直遙翻。 時長安饑，人相食，諸將歸，吐肉以飼妻子。 窮匱如此，外無救援，烏得不敗乎！飼，祥吏翻。	1
岁晏乐园林，维摩契道心。江云寒不散，庭雪夜方深。酒劝渔人饮，诗怜稚子吟。四郊多垒日，勉我舍朝簪。	0
梦和残月两朦胧，饶舌幽禽苦唤侬。若说五更春睡好，绝胜骑马火城中。	0
唐室无臣覆手移，坐看悍媪制庸儿。思量可惜当年死，却是西来问鼎师。	0
念念还乡未得还，偶因送客到龙山。分明认得西归路，只是回车却入关。	0
始看红紫上花稍，倏忽春光半已消。最是幽窗断魂处，杜鹃啼月过山腰。	0
癸酉，帝發陝州；乙亥，至洛陽，寢疾。	1
欲状江山秀，无如格律诗。形容天际美，假借笔端奇。注目临沧近，沿流北固卑。不因篇咏见，绝景有谁知。	0
州家飞符来比栉，海中收盐今复密。穷囚破屋正嗟欷，吏兵操舟去复出。海中诸岛古不毛，岛夷为生今独劳。不煎海水饿死耳，谁肯坐守无亡逃。尔来贼盗往往有，劫杀贾客沈其艘。一民之生重天下，君子忍与争秋毫。	0
树根雪尽催花发，池岸冰消放草生。唯有须霜依旧白，春风于我独无情。道场斋戒今初毕，酒伴欢娱久不同。不把一杯来劝我，无情亦得似春风。	0
海棠洞下醉忘归，岁月如驰不可追。想得千株今合抱，此生未卜再游时。	0
杏林微雨霁，灼灼满瑶华。左掖期先至，中园景未斜。含毫歌白雪，藉草醉流霞。独限金闺籍，支颐啜茗花。	0
半岁接高论，一朝归故关。道存惭设醴，别易忍登山。进即龟龙瑞，退当江海闲。无为牵俗趣，碌碌利名间。	0
和靖终身欠孟光，只留一鹤伴山房。唐人未识花高致，苦欲为渠聘海棠。	0
上創愈，置酒於後殿以自慶，引吏部尙書江總以下展樂賦詩。 展，舒而陳之也。創，初良翻。 旣醉而命毛喜。于時山陵初畢，喜見之，不懌；欲諫，則上已醉。喜升階，陽爲心疾，仆于階下，移出省中。上醒，謂江總曰：我悔召毛喜，彼實無疾，但欲阻我歡宴，非我所爲耳。 言喜以帝所爲爲非也。 乃與司馬申謀曰：此人負氣，吾欲乞鄱陽兄弟，聽其報讎，可乎？ 鄱陽兄弟，世祖諸子也。高宗之篡，殺劉師知韓子高到仲舉父子以及始興王伯茂，皆毛喜之謀。後主怒喜，欲以喜乞鄱陽兄弟，聽其報讎，於臣爲不君，於父爲不子。乞，音氣，與也。 對曰：彼終不爲官用， 陳之臣子率稱其君曰官。 願如聖旨。中書通事舍人北地傅縡爭之 傳稱縡少依蕭循，蓋循自關中歸，縡與之俱南也。縡，作代翻。 曰：不然。若許報讎，欲置先皇何地？上曰：當乞一小郡，勿令見人事耳。乃以喜爲永嘉內史。 考異曰：司馬申傳云：右僕射沈君理卒，朝議以毛喜代之。按君理卒在太建五年，非後主時。又毛喜傳云：時山陵初畢，未及踰年。按高宗殂過朞乃葬，而云未及踰年，恐誤也。	1
奕世旂常记姓名，屏山道学蔼馀馨。流风与世为标的，好义于君见典型。琴韵祗求追古意，吟怀偏喜旁林扃。相逢恨晚情犹厚，怅望音容隔杳冥。	0
魏定州刺史高陽許宗之求取不節，深澤民馬超謗毀宗之， 深澤縣，前漢屬涿郡，後漢屬安平，晉以來屬博陵郡。後魏博陵郡屬定州。唐以博陵郡爲定州，後分定州置祁州，深澤縣屬焉。 宗之毆殺超， 毆，烏口翻，擊也。 恐其家人吿狀，上超詆訕朝政。 上，時掌翻。 魏高宗曰：此必妄也。 魏字衍。 朕爲天下主，何惡於超而有此言！ 惡，烏路翻。 必宗之懼罪誣超。案驗，果然。斬宗之於都南。	1
辛酉，徐圓朗自稱魯王。	1
劉守光遣使上表吿捷，且言俟滄德事畢，爲陛下掃平幷寇。 爲，于僞翻。河東，幷州之地，時與梁爲敵，故言幷寇。 亦致書晉王，云欲與之同破僞梁。 劉守光反覆梁晉之間，自以爲得計，不知乃所以速亡也。	1
逍遥通大道，物象古从今。一气无穷极，三才妙更深。愚迷皆自缚，圣境可周寻。消息存亡理，先忧力不任。	0
湖堤插柳早青葱，犹带隋家旧土风。莫笑千株尺来许，看渠揽尽夕阳红。	0
吾侪有何乐，同志味自长。天高与地下，参我人中央。痛扫物欲蔽，放出元明光。力学日不足，游宦那可常。山人暌间久，岁晚归南荒。会友鱼贯卧，屐转几巽床。老我失此快，独卧风雨窗。回思少壮时，此味曾亲尝。白发真可愧，触事方面墙。唤醒旧时梦，吐哺歌新章。	0
荼蘼结屋是何年，风雨摧颓为怆然。飞似绿珠楼上坠，困于毕卓瓮间眠。	0
柏香烟里瀹山茶，穷似烧丹道士家。窗纸渐明寒月上，一肱清梦入梅花。	0
秋，七月，甲子，以劉守光爲燕王。	1
亭伯负高名，羽仪称上京。魏珠能烛乘，秦璧许连城。六月飞将远，三冬学已精。洛阳推贾谊，江夏贵黄琼。推演中都术，旋参河尹声。累迁登御府，移拜践名卿。庭聚歌钟丽，门罗棨戟荣。鹦杯飞广席，兽火列前楹。散诞林园意，殷勤敬爱情。无容抱衰疾，良宴每招迎。契得心逾重，言忘道益真。相勖忠义节，共谈词赋英。雕虫曾靡弃，白凤已先鸣。光接神愈骇，音来味不成。短歌甘自思，鸿藻弥难清。东里方希润，西河敢窃明。厚诬空见迫，丧德岂无诚。端守宫闱地，寒烟朝暮平。顾才无术浅，怀器识忧盈。月下对云阙，风前闻夜更。昌年虽共偶，欢会此难并。为怜漳浦曲，沈痼有刘桢。	0
黎州民攻刺史張賁，賁棄城走。 五代志：義城郡，梁曰黎州，唐之利州是也。 州民引氐酋北益州刺史楊法琛據黎州， 魏以武興爲東益州，氐王楊氏居之。梁蓋以爲北益州。按下卷，楊法琛治平興，則梁置北益州於平興也。酋，慈秋翻。 命王賈二姓詣武陵王紀請法琛爲刺史。紀深責之，囚法琛質子崇顒崇虎。 質，音致。顒，魚容翻。 冬，十月，丁丑朔，法琛遣使附魏。 使，疏吏翻。	1
茜草叶交萱草叶，桃花枝映李花枝。馊风馂雨休相恼，放我水边林下嬉。	0
初，北面行營招討使賀瓌善將步兵，排陳使謝彥章善將騎兵，瓌惡其與己齊名。 史言賀瓌忌能以誤國事。惡，烏路翻。 一日，瓌與彥章治兵於野， 治，直之翻。 瓌指一高地曰：此可以立栅。至是，晉軍適置栅於其上，瓌疑彥章與晉通謀。瓌屢欲戰，謂彥章曰：主上悉以國兵授吾   二人，社稷是賴。今強寇壓吾門，而逗遛不戰，可乎！彥章曰：強寇憑陵，利在速戰。今深溝高壘，據其津要，彼安敢深入！若輕與之戰，萬一蹉跌，則大事去矣。 謝彥章欲持久以老晉師，賀瓌欲決勝負於一戰。以此觀之，其智識固有間矣。蹉，七何翻。跌，徒結翻。 瓌益疑之，密譖之於帝，與行營馬步都虞候曹州刺史朱珪謀，因享士，伏甲，殺彥章及濮州刺史孟審澄別將侯溫裕，以謀叛聞。 誣謝彥章等以謀叛聞奏於上。 審澄溫裕，亦騎將之良者也。 梁之騎將皆死，獨王彥章在耳。 丁未，以朱珪爲匡國留後，癸丑，又以爲平盧節度使兼行營馬步副指揮使以賞之。 賀瓌爲之請也。	1
畴昔追清景，狂吟忘苦寒。河冰塞津口，山雪照林端。健笔千篇富，醇醪一醉欢。困犹挥落麈，瞑不顾归鞍。多是光阴驶，离群会合难。谁知尘满袖，今日客长安。	0
吹笙何处伴乘鸾，窥牖谁人见阿环。便有唐家今夕意，月和风露满骊山。	0
庚戌，燕王垂至常山，圍翟成於行唐。命帶方王佐鎭龍城。六月，高句麗寇遼東， 句，如字，又音駒。麗，力知翻。 佐遣司馬郝景將兵救之，爲高句麗所敗， 敗，補邁翻。 高句麗遂陷遼東玄菟。 自此燕不能勝高句麗。菟，同都翻。	1
吳內外馬步都軍使昌化節度使同平章事徐知訓，驕倨淫暴。威武節度使知撫州李德誠 歐史職方考曰：五代之際外屬之州，揚州曰淮南，宣州曰寧國，鄂州曰武昌，洪州曰鎭南，復州曰武威，杭州曰鎭海，越州曰鎭東，江陵府曰荆南，益州梓州曰劍南東西川，遂州曰武信，興元府曰山南西道，洋州曰武定，黔州曰黔南，潭州曰武安，桂州曰靜江，容州曰寧遠，邕州曰建武，廣州曰淸海，皆唐故號，更五代無所易，而今因之者也。其餘僭僞改置之名不可悉考而不足道，其因著于今者略註于譜。按歐公之時去五代未遠，十國僭僞自相署置，其當時節鎭之名已無所考，況欲考之於二三百年之後乎！今台州有魯洵作杜雄墓碑云，唐僖宗光啓三年陞台州爲德化軍。洵乃雄吏，時爲德化軍判官者也。又嘉定中黃巖縣永寧江有泅於水者，拾一銅印，其文曰台州德化軍行營朱記。宋太祖乾德元年，錢昱以德化軍節度使本路安撫使兼知台州。台州小郡猶置節度，其他州郡從可知矣。吳之昌化威武蓋亦置之境內屬城，但不可得而考其地耳。 有家妓數十，知訓求之， 妓，渠綺翻。 德誠遣使謝曰：家之所有皆長年， 長，知兩翻。謂年已長也。 或有子，不足以侍貴人，當更爲公求少而美者。 爲，于僞翻。少，詩照翻。 知訓怒，謂使者曰：會當殺德誠，幷其妻取之！	1
省郎忧病士，书信有柴胡。饮子频通汗，怀君想报珠。亲知天畔少，药味峡中无。归楫生衣卧，春鸥洗翅呼。犹闻上急水，早作取平途。万里皇华使，为僚记腐儒。	0
天公放我作閒人，宠辱无缘到我身。浊酒兴来宁惜醉，小园日涉不嫌频。祇知丘壑追元亮，敢望京师说子真。渐近青春尤可乐，有花如锦草如茵。	0
粤女市无常，所至辄成区。一日三四迁，处处售虾鱼。青裙脚不袜，臭味猿与狙。孰云风土恶，白州生绿珠。	0
老子侵星起，蜂儿先我忙。渊才无鼻孔，信口道无香。	0
不干老眼眩生花，自是诗人醉墨斜。从此绛州烟水窟，竹篱茅舍子真家。	0
遍地花钿叹百年，苍颜白发意凄然。回头笑指此郎子，破贼将来知有天。	0
天監十八年己亥五一九	1
田禾吐白将就槁，野草垂黄几欲燃。来日天孙嫁河鼓，洗车今喜有夤缘。	0
早被儒冠误，依稀老更侵。科名数行泪，岐路一生心。自惜亡猿木，谁怜跃冶金。使无钟鼎志，何地可山林。	0
上身服浣濯之衣，常膳唯以菜蔬。每簡長吏，務選廉平，皆召見於前，勗以政道。 見，賢遍翻。勗，許玉翻，勉也。 擢尙書殿中郞到漑爲建安內史，左戶侍郞劉鬷爲晉安太守， 杜佑曰：宋齊度支尙書統度支左戶右戶金部庫部六曹。鬷，子公翻。沈約曰：建安本閩越，秦立爲閩中郡，漢武帝滅閩越，徙其民於江淮間，虛其地，後有遁逃山谷間者頗出，立爲冶縣，屬會�。司馬彪云：章安是故冶。然則臨海亦冶地也。後分冶地爲會�東南二部都尉；東部，臨海是也；南部，建安是也。吳孫休永安三年，分南部立爲建安郡，晉武帝太康三年分建安立晉安郡。詳考沈志，建安郡則今南劍邵武建寧之地，晉安郡則今福州之地，沈志，洪氏隸釋辯之甚詳，註已見前。 二人皆以廉潔著稱。漑，彥之曾孫也。 到彥之，宋文帝將。 又著令：小縣令有能，遷大縣，大縣有能，遷二千石。以山陰令丘仲孚爲長沙內史，武康令東海何遠爲宣城太守，由是廉   能莫不知勸。	1
故园山水真奇哉，三径兰菊当年栽。自嗟流浪不知返，江城晓角愁吹梅。诗书邀我忽半世，车毂前却连崔嵬。试寻夷路到圣处，马力已竭烦舆台。去天尺五吐杰句，孔丘盗蹠俱尘埃。坐疑蓬岛寻丈尔，扁舟径入浮云堆。肩摩嵇向挽焦贺，欲倒瀛海为尊罍。梦中失脚在何许，千里闽越天南隈。只身形影自相吊，俯仰马鬣迷青苔。兰阶彫谢知叶落，荆树惨淡无花开。向来愚公不自度，一手欲以太华摧。那知天目山顶露，儿啼下视云间雷。华亭黄耳竟安在，辽东白鹤还飞来。终寻三十六峰去，要假聂许平馀哀。	0
觚棱金碧照山高，万国圭璋捧赭袍。舐笔和铅欺贾马，赞功论道鄙萧曹。东南楼日珠帘卷，西北天宛玉厄豪。四海一家无一事，将军携镜泣霜毛。	0
八月，燕遼西太守邵顏有罪，亡命爲盜；九月，中常侍郭仲討斬之。	1
三十未封侯，颠狂遍九州。平生镆铘剑，不报小人雠。	0
上命沈慶之爲三烽於桑里， 桑里，在廣陵城西南。 若克外城，舉一烽，克內城，舉兩烽，擒劉誕，舉三烽；璽書督趣，前後相繼。 璽，斯氏翻。趣，讀曰促。 慶之焚其東門，塞塹，造攻道，立行樓土山幷諸攻具， 塞，悉則翻。塹，七豔翻。爲樓車推進以攻城，故曰行樓。 値久雨，不得攻城。上使御史中丞庾徽之奏免慶之官，詔勿問，以激之。自四月至于秋七月，雨止，城猶未拔。上怒，命太史擇日，將自濟江討誕；太宰義恭固諫，乃止。	1
无复花生拙笔头，一生长负剡藤羞。过门多是陈惊坐，得句谁怜赵倚楼。社友书来频寄语，山翁鬓已不禁秋。老干仙去吾宗冷，有继华星一字不。	0
懒病每多暇，暇来何所为。未能抛笔研，时作一篇诗。诗成澹无味，多被众人嗤。上怪落声韵，下嫌拙言词。时时自吟咏，吟罢有所思。苏州及彭泽，与我不同时。此外复谁爱，唯有元微之。谪向江陵府，三年作判司。向去二千里，诗成远不知。	0
客里诗书债，人间骨肉情。一春不相见，四月又还经。梅雨年年事，田禽夜夜声。直思到蒲节，方得侍亲庭。	0
議郞蔡邕對曰：臣伏思諸異，皆亡國之怪也。天於大漢殷勤不已，故屢出祅變以當譴責， 祅，與妖同，於驕翻。 欲令人君感悟，改危卽安。今蜺墮雞化，皆婦人干政之所致也。前者乳母趙嬈，貴重天下， 嬈，奴鳥翻。 讒諛驕溢，續以永樂門史霍玉， 永樂門史，董太后宮官。樂，音洛。 依阻城社，又爲姦邪。今道路紛紛，復云有程大人者， 宮中耆宿，皆稱中大人。復，扶又翻。 察其風聲，將爲國患；宜高爲隄防，明設禁令，深惟趙霍，以爲至戒。今太尉張顥，爲玉所進；光祿勳偉璋，有名貪濁； 偉，姓；璋，名。 又長水校尉趙玹， 玹，音玄。 屯騎校尉蓋升， 蓋，古合翻。 並叨時幸，榮富優足；宜念小人在位之咎，退思引身避賢之福。伏見廷尉郭禧，純厚老成；光祿大夫橋玄，聰達方直；故太尉劉寵，忠實守正；並宜爲謀主，數見訪問。 數，所角翻。 夫宰   相大臣，君之四體，委任責成，優劣已分，不宜聽納小吏，雕琢大臣也。 賢曰：雕琢，謂鐫削以成其罪也。 又，尙方工技之作， 續漢志：尙方，掌上手工，作御刀劍諸好器物。技，巨綺翻。 鴻都篇賦之文，可且消息，以示惟憂。 惟，思也。 宰府孝廉，士之高選，近者以辟召不愼，切責三公，而今並以小文超取選舉，開請託之門，違明王之典，衆心不厭， 賢曰：厭，伏也，音一葉翻。 莫之敢言；臣願陛下忍而絕之，思惟萬機，以答天望。聖朝旣自約厲，左右近臣亦宜從化，人自抑損，以塞咎戒， 塞，悉則翻。 則天道虧滿，鬼神福謙矣。 易曰：天道虧盈而益謙，鬼神害盈而福謙。以盈爲滿者，避惠帝諱也。 夫君臣不密，上有漏言之戒，下有失身之禍， 易曰：君不密則失臣，臣不密則失身。 願寢臣表，無使盡忠之吏受怨姦仇。章奏，帝覽而歎息；因起更衣， 更，工衡翻。 曹節於後竊視之，悉宣語左右， 語，牛倨翻。 事遂漏露。其爲邕所裁黜者，側目思報。	1
那得工夫送。	0
壬申，淮南將吏請於李儼，承制授楊隆演淮南節度使東面諸道行營都統同平章事弘農王。 李儼承制事始二百六十三卷唐昭宗天復二年。	1
五弦弹，五弦弹，听者倾耳心寥寥。赵璧知君入骨爱，五弦一一为君调。第一第二弦索索，秋风拂松疏韵落。第三第四弦泠泠，夜鹤忆子笼中鸣。第五弦声最掩抑，陇水冻咽流不得。五弦并奏君试听，凄凄切切复铮铮。铁击珊瑚一两曲，冰泻玉盘千万声。铁声杀，冰声寒。杀声入耳肤血憯，寒气中人肌骨酸。曲终声尽欲半日，四坐相对愁无言。座中有一远方士，唧唧咨咨声不已。自叹今朝初得闻，始知孤负平生耳。唯忧赵璧白发生，老死人间无此声。远方士，尔听五弦信为美，吾闻正始之音不如是。正始之音其若何，朱弦疏越清庙歌。一弹一唱再三叹，曲澹节稀声不多。融融曳曳召元气，听之不觉心平和。人情重今多贱古，古琴有弦人不抚。更从赵璧艺成来，二十五弦不如五。	0
下调无人睬，高心又被瞋。不知时俗意，教我若为人。	0
是歲，後趙中山公虎擊代王紇那，戰于句注陘北； 張守節曰：句注山在代州鴈門縣西北三十里。據唐志，鴈門縣有東陘關西陘關，卽其地也。句，音鉤。 紇那兵敗，徙都大甯以避之。 據水經註，大甯卽廣甯也。廣甯，前漢曰廣寧，屬上谷郡；後漢曰廣甯；晉武帝太康中分置廣甯郡。	1
兀兀皆禅刹，亭亭历蒿坡。蝉声引我思，得荫亦浩歌。萧瑟美风日，顾瞻爱松萝。收得物外趣，悠然养天和。	0
相期到虎丘，出郭始乘舟。旷野云山路，平原水国秋。客心还未喜，木叶已先愁。那得真僧在，重教石点头。	0
苻定苻紹苻謨苻亮聞秦主丕卽位，皆自河北遣使謝罪； 定紹謨亮降燕，見上卷上年。 中山太守王兗，本新平氐也，固守博陵，爲秦拒燕。 爲，于僞翻。 十一月，丕以兗爲平州刺史，定爲冀州牧，紹爲冀州都督，謨爲幽州牧，亮爲幽平二州都督，並進爵郡公。左將軍竇衝據茲川， 茲川，卽霸川也；霸水，古曰滋水。秦穆公之霸也，更滋水曰霸水以顯霸功。今曰茲川，因古名也。 有衆數萬，與秦州刺史王統河州刺史毛興益州刺史王廣南秦州刺史楊璧衞將軍楊定皆自隴右遣使邀丕，共擊後秦。丕以定爲雍州牧， 雍，於用翻。 衝爲梁州牧，加統鎭西大將軍，興車騎大將軍，璧征南大將軍，並開府儀同三司，加廣安西將軍，皆進位州牧。	1
罗袜凌波洛浦仙。谪来潭府话夤缘。应嫌曲水香尘涴，诞降兰亭禊事前。歌窈窕，舞婵娟。芝兰满室庆团圆。殷勤试问刘郎看，阿母蟠桃种几年。	0
春，正月，己酉，沮渠無諱寇魏酒泉，元絜輕之，出城與語；壬子，無諱執絜以圍酒泉。	1
山南泉石有馀清，几日篮舆天上行。亦欲西园伴飞盖，庞公不惯入州城。	0
太傅越解兗州牧，領司徒。越以頃來興事，多由殿省， 謂誅楊駿，廢賈后，誅趙王倫齊王冏及討成都王穎，及羊后太子覃屢廢屢立，皆殿中人爲之。 乃奏宿衞有侯爵者皆罷之。時殿中武官並封侯，由是出者略盡，皆泣涕而去。更使右衞將軍何倫左衞將軍王秉領東海國兵數百人宿衞。 自是帝左右皆越私人。	1
詔凡後宮樂府西解暴室諸婦女一皆放遣。 解，讀曰廨。一皆放遣，一切盡放遣之也。	1
吐谷渾王辟奚聞楊纂敗，五月，遣使獻馬千匹金銀五百斤于秦。 吐，從暾入聲。谷，音浴。 秦以辟奚爲安遠將軍漒川侯。辟奚，葉延之子也， 葉延見九十四卷成帝咸和四年。漒，其良翻。 好學，仁厚無威斷， 好，呼到翻。斷，丁亂翻；下無斷同。 三弟專恣，國人患之。長史鍾惡地，西漒羌豪也， 漒，渠良翻。羌人據漒川之地，分爲東西。 謂司馬乞宿雲曰：三弟縱橫，勢出王右， 橫，戶孟翻。右，上也。 幾亡國矣。 幾，居希翻。 吾二人位爲元輔， 長史司馬，府之元僚。 豈得坐而視之！詰朝月望， 日行   遲，一年一周天；月行速，一月一周天而與日會。日月之會，謂之合朔。自合朔之後，月又先日而行，至十五日，日月相望，謂之月望。詰，去吉翻。 文武並會，吾將討焉。王之左右皆吾羌子，轉目一顧，立可擒也。宿雲請先白王，惡地曰：王仁而無斷，白之必不從；萬一事泄，吾屬無類矣。事已出口，何可中變！遂於坐收三弟，殺之。 坐，徂臥翻。 辟奚驚怖， 怖，普布翻。 自投床下，惡地宿雲趨而扶之曰：臣昨夢先王敕臣云：三弟將爲逆，不可不討。故誅之耳。辟奚由是發病恍惚， 人無精爽，謂之恍惚。 命世子視連曰：吾禍及同生，何以見之於地下！國事大小，任汝治之，吾餘年殘命，寄食而已。遂以憂卒。 卒，子恤翻；下同。	1
依蒲泳藻两相忘，宛有江湖气味长。凭槛翛然真得计，祇应幽兴在濠梁。	0
申申亭者名自谁，河东丈人身铭之。方其作亭自休息，固欲申畅名其题。虽然自奉颇幽乐，岂敢兼忽当世为。若日所忧非所及，因以遁世无闷辞。丈人疏高喜自适，去不限约来无时。门无宾僚车马绝，室有几杖衣冠攲。夜径行招海月伴，昼榻坐与天云期。春林喧和鸟声好，胜听俗论相哑咿。尘埃纵尔得风力，卒不到此徒自飞。亭前朱朱有冶态，亭下白白无俗姿。好木留存竟见实，恶草锄拔无容茨。尝闻景胜未易敌，须有大句相参差。故吾经年不敢往，日望诗老力可支。偶来为游适已晚，花梢尚有春馀遗。高哦绕树惜时节，拾嚼红庁行逶迟。回看北林竹万颗，寒气欲起凌人威。清风时来助气势，寒甲夜聚言语私。方将投间日来此，脚踏树下成交蹊。无端尘土又为隔，明日跨马西北驰。心思梦好定频到，不必直俟归风吹。	0
蚁窠得意从渠计，螳翳忘言息我机。寒尽山庵无历日，野花啼鸟又春归。	0
梁初奄巴蜀，仍有渡泸人。汲直馀蒸简，萧翁亦聚尘。杰魂犹念沛，远梦不归秦。幻化元超忽，何劳问大钧。	0
两株桃杏映篱斜，妆点商山副使家。何事春风容不得，和莺吹折数枝花。	0
夏，四月，丁巳，大赦。	1
步转层楼四望宽，了无一面欠云山。龙分玉脊隆隆起，溪露银波隐隐寒。诗思细摩僧塔峭，壮心不下女墙闲。仲宣百尺登高卧，未必当时得恁安。	0
烟山暮滴翠，露叶秋翻红。川急回斜岸，草枯凋薄霜。蝉寒嘶月淡，雁过唳天长。船泊宜沙浦，夜深同咏觞。	0
相传有儒者，唐季隐兹峰。电已收遗藁，云方锁暮钟。木碑无世次，石洞断人踪。此士何曾死，林深不可逢。	0
酷甚骄阳似杜周，火云焰焰雨悠悠。平畴龟兆何曾润，蒸得田夫汗转流。	0
君不见天上星辰拱环极，忽然陨地变成石。又不见云中鹰隼横高秋，有时拓翼化作鸠。人生进退甚类此，左迁右转谁自由。忆昔逢君在邹鲁，翰林丈人东道主。一言得意便定交，数日论文暗相许。迩来倏忽十馀年，共上赤霄连步武。禁中更直承明庐，深喜蒹葭依玉树。两制惟君最清慎，笔力辞锋有馀刃。方期夜直金銮坡，谁知共理淮阳郡。官衔新换版曹郎，腰佩初悬列侯印。西垣三字班列闲，南面百城资望峻。且应尽意颁诏条，岂复回头顾文阵。下车果有讴谣生，卖刀买犊民归耕。黄发老农鼓腹唱，雪花双鹿挟辀行。棠阴露浓滴朱绂，麦秋风冷吹红旌。行春多暇吟情发，闲作长歌寄同列。歌中首写明君语，指点神仙为旧侣。严徐虽合在蓬瀛，邵杜已闻为父母。重来便恐调金铉，无复区区掌文翰。直如经岁未徵黄，道在何劳重嗟叹。入则步苍苔，咏红药，了事舍人孙处约。出则张皂盖，拥朱轮，贤明太守召信臣。请君屈指数交友，似此宦名能几人。逢时谁不欲行道，遇主我亦思庇民。功名富贵皆待命，出处语默聊卫身。一车甘雨方建隼，万国淳风莫泣麟。他时宣室召贾谊，贤人事业当并伸。檐间忍见乌兔走，鉴里星星将白首。休耽铃閤家藏书，且酌郡斋官给酒。婴儿稚女满眼前，莫负时光笑开口。	0
薄醉来游此，西风吹帽纱。倦鸦丛密树，凉雨湿秋花。题壁人何在，哦诗句未加。一杯汤饼具，坐到日西斜。	0
夜静莫吟奇险句，恐惊明月堕波寒。	0
少年结绶骋金羁，许下如看琼树枝。入里亲过朗陵伯，出门高视颍川儿。西游太府东乘传，泗上诸侯谁不羡。时辈宁将白笔期，高流伫向丹霄见。何事翻飞不及群，虎班突骑来纷纷。吴江垂钓楚山醉，身寄沧波心白云。中岁胡尘静如扫，一官又罢行将老。薛公荐士得君初，囗领黄金千室馀。机尽独亲沙上鸟，家贫唯向釜中鱼。囗囗囗囗囗囗囗，囗出重门烟树里。感物吟诗对暮天，怀人倚杖临秋水。别离几日问前期，鸣雁亭边人去时。独坐不堪朝与夕，高风萧索乱蝉悲。	0
天气清和无喘牛，花林烂熳竹林幽。临风高咏足为乐，有勇知方笑仲由。	0
芭蕉叶上秋风碧。晚来小雨流苏湿。新窨木樨沈。香迟斗帐深。无人同向夕。还是愁成忆。忆昔结同心。鸳鸯何处寻。	0
披襟散发晚风清，细细孤斟缓缓行。道是江东官事冗，绿杨阴里听蝉声。	0
将归汾水上，远省锦城来。已泛西江尽，仍随北雁回。暮云征马速，晓月故关开。渐向庭闱近，留君醉一杯。	0
我家六儿子，流落三四州。辛苦见不识，今与农圃俦。买田带修竹，筑室依清流。未能遣一力，分汝薪水忧。坐念北归日，此劳未易酬。我独遗以安，鹿门有前修。	0
己未，突厥寇邊。 厥，九勿翻。 朝臣或請脩古長城， 古長城，秦蒙恬所築者也。自漢至隋，沿邊所築城障非一處，而長城之延袤未有如秦者也。朝，直遙翻。 發民乘堡障，上曰：突厥災異相仍，頡利不懼而脩德，暴虐滋甚，骨肉相攻，亡在朝夕。朕方爲公掃淸沙漠， 爲，于僞翻。 安用勞民遠脩障塞乎！	1
日有食之。	1
二公才致同清壮，顾我无能但蕲向。只今连璧复有谁，伯仲未可轻第行。小人老矣病且衰，目光近在牛背上。何当策蹇拟高谈，岁晚寒云连雪障。	0
冰肌销瘦为谁愁。	0
王孙陌上春风鞚。蕊珠宴、云軿从。归去笙歌常醉拥。蜡残花炬，月侵冰簟，惯作凉堂梦。玉人劝客钗斜凤。条脱擎杯腕嫌重。燕子入帘飞画栋。雨馀深院，漏催清夜，更轧秦筝送。	0
孤塔云烟外，荒蹊草莽间。蓼花红糁碎，枫叶绛绡殷。送客三溪远，逢僧半日閒。功名休览镜，沦落鬓毛斑。	0
北匈奴連與車師入寇河西，議者欲復閉玉門陽關以絕其患。 賢曰：玉門陽關，二關名也，在敦煌西界，皆在敦煌龍勒界。復，扶又翻；下同。 敦煌太守張璫上書曰： 敦，徒門翻。 臣在京師，亦以爲西域宜棄，今親踐其土地，乃知棄西域則河西不能自存。謹陳西域三策：北虜呼衍王常展轉蒲類秦海之間， 賢曰：大秦國在西海西，故曰秦海。余按蒲類海在唐庭州界。蓋此時北匈奴雖微弱，然東畏鮮卑，不敢還故地，但結連車師鄯善以擾河西，故呼衍一部常爲河西患。若賢註以大秦海西之國爲秦海，則約言之耳。西海廣遠，甘英之不能越，北匈奴兵威所未嘗役屬；言展轉二海間，特當時上書者張言之耳。 專制西域，共爲寇鈔。今以酒泉屬國吏士二千餘人集昆侖塞， 賢曰：前書，敦煌郡廣至縣有昆侖障，宜禾都尉居也。廣至故城，在今瓜州常樂縣東。註又見四十五卷明帝永平十七年，與此稍異。 先擊呼衍王，絕其根本，因發鄯善兵五千人脅車師後部，此上計也。若不能出兵，可置軍司馬，將士五百人，四郡供其犂牛穀食，出據柳中，此中計也。 四郡，武威酒泉張掖敦煌。賢曰：柳中，今西州縣。余按西域傳：柳中在後部   金蒲城之北，去交河城八十里。杜佑曰：唐平高昌，以田地城爲柳中縣。鄯，上扇翻。 如又不能，則宜棄交河城，收鄯善等悉使入塞，此下計也。朝廷下其議。 鄯，上扇翻。下，遐稼翻。 陳忠上疏曰：西域內附日久，區區東望扣關者數矣，此其不樂匈奴慕漢之效也。 數，所角翻。樂，音洛。 今北虜已破車師，勢必南攻鄯善，棄而不救，則諸國從矣。 言從北匈奴也。 若然，則虜財賄益增，膽勢益殖， 賢曰：殖，生也。 威臨南羌， 卽湟中及南山諸羌。 與之交通，如此，河西四郡危矣。河西旣危，不可不救，則百倍之役興，不訾之費發矣。 毛晃曰：訾之爲言量也，不訾，謂無量可比也。訾，子斯翻。 議者但念西域絕遠，卹之煩費，不見孝武苦心勤勞之意也。方今敦煌孤危，遠來吿急；復不輔助，內無以慰勞吏民， 勞，力到翻。 外無以威示百蠻，蹙國減土，非良計也。臣以爲敦煌宜置校尉，按舊增四郡屯兵，以西撫諸國。帝納之，於是復以班勇爲西域長史， 賢曰：西域都護之長史也。余按班超未爲都護，亦爲將兵長史。敦，徒門翻。復，扶又翻；下同。 將兵五百人出屯柳中。	1
是月，以南郡王大連爲江州刺史。	1
龙泉三尺倚天横，浊世滔滔我独清。一柱高台仙掌起，愿推一滴活苍生。	0
去年宋江起山东，白昼横戈犯城郭。杀人纷纷剪草如，九重闻之惨不乐。大书黄纸飞敕来，三十六人同拜爵。狞卒肥骖意气骄，士女骈观犹骇愕。今年杨江起河北，战阵规绳视前作。嗷嗷赤子阴有言，又愿官家早招却。我闻官职要与贤，辄啖此曹无乃错。招降况亦非上策，政诱潜凶嗣为虐。不如下诏省科繇，彼自归来守条约。小臣无路扪高天，安得狂词裨庙略。	0
秋，七月，庚申，王世充行臺王弘烈王泰左僕射豆盧行褒右僕射蘇世長以襄州來降。 襄州，隋志之襄陽郡。宋白曰：襄州，春秋穀鄧鄾盧羅鄀之地，秦爲南陽郡地，魏置襄陽郡，以其地在襄山之陽也。江左置雍州，西魏改襄州。 上與行褒世長皆有舊，先是，屢以書招之， 先，悉薦翻。 行褒輒殺使者；旣至長安，上誅行褒而責世長。世長曰：隋失其鹿，天下共逐之。陛下旣得之矣，豈可復忿同獵之徒，問爭肉之罪乎！ 使，疏吏翻。復，扶又翻。 上笑而釋之，以爲諫議大夫。 考異曰：舊本紀及唐曆年代記唐會要皆云五年六月，置諫議大夫。按世長自諫議歷陝州長史天策府軍諮祭酒，四年十一月，已預十八學士。據舊職官志，四年，置諫議大夫，今從之。余按唐六典，秦漢曰諫大夫，光武加議字。北齊集書省置諫議大夫七人，隋氏門下省亦置諫議大夫七人。四年以前，唐未及置，今始置之耳。 嘗從校獵高陵， 如淳曰：合軍聚衆，有幡校擊鼓也。周禮，校人，掌王田獵之馬，故謂之校獵。師古曰：如說非也。此校，謂以木相貫穿爲闌校耳。校人職云，六廐成校。是則以遮闌爲義也。校獵者，大爲闌校，以遮禽獸而獵取也。軍之幡旗雖有校名，本因部校，此無豫也。原父曰：予謂校讀如犯而不校，亦競逐獵也。高陵縣屬京兆府。 大獲禽獸，上顧羣臣曰：今日畋，樂乎？世長對曰：陛下遊獵，薄廢萬機，不滿十旬，未足爲樂！ 樂，音洛。 上變色，旣而笑   曰：狂態復發邪？ 復，扶又翻。邪，音耶。 對曰：於臣則狂，於陛下甚忠。嘗侍宴披香殿， 程大昌雍錄：慶善宮有披香殿。又云：慶善宮，高祖舊第也，在武功渭水北。余按下文世長言昔侍於武功，若此殿正在武功舊宅，世長縱是譎諫，不應引以爲言，恐此殿不在慶善宮。 酒酣，謂上曰：此殿煬帝之所爲邪？上曰：卿諫似直而實多詐，豈不知此殿朕所爲，而謂之煬帝乎？對曰：臣實不知，但見其華侈如傾宮鹿臺， 紂爲傾宮鹿臺。 非興王之所爲故也。若陛下爲之，誠非所宜。臣昔侍陛下於武功，見所居宅僅庇風雨，當時亦以爲足。今因隋之宮室，已極侈矣，而又增之，將何以矯其失乎？上深然之。	1
黄犊不知孝，鲁山自驾车。非贤不可妻，鲁山竟无家。供养耻佗力，言词岂纤瑕。将谣鲁山德，赜海谁能涯。	0
顥以徐溫爲浙西觀察使，鎭潤州。嚴可求說溫曰： 說，式芮翻；下同。 公捨牙兵而出外藩，顥必以弑君之罪歸公。溫驚曰：然則柰何？可求曰：顥剛愎而暗於事，公能見聽，請爲公圖之。 愎，蒲逼翻。爲，于僞翻。 時副使李承嗣 李承嗣時爲淮南行軍副使。 參預軍府之政，可求   又說承嗣曰：顥凶威如此，今出徐於外，意不徒然，恐亦非公之利。承嗣深然之。可求往見顥曰：公出徐公於外，人皆言公欲奪其兵權而殺之，多言亦可畏也。顥曰：右牙欲之， 右牙者，以官稱徐溫。 非吾意也。業已行矣， 事已成爲業。 柰何？可求曰：止之易耳。 易，以豉翻。 明日，可求邀顥及承嗣俱詣溫，可求瞋目責溫曰： 瞋，昌眞翻。 古人不忘一飯之恩，況公楊氏宿將！今幼嗣初立，多事之時，乃求自安於外，可乎？溫謝曰：苟諸公見容，溫何敢自專！由是不行。顥知可求陰附溫，夜，遣盜刺之； 刺，七亦翻。 可求知不免，請爲書辭府主。 府主，謂隆演也。 盜執刀臨之，可求操筆無懼色； 操，七刀翻。 盜能辨字，見其辭旨忠壯，曰：公長者， 長，知兩翻。 吾不忍殺。掠其財以復命，曰：捕之不獲。顥怒曰：吾欲得可求首，何用財爲！	1
川原一片绿交加，深树冥冥不见花。风日有情无处著，初回光景到桑麻。	0
三月，癸未，葛榮陷魏滄州， 魏肅宗熙平二年，分瀛冀二州置滄州，治饒安城，領浮陽樂陵郡。 執刺史薛慶之，居民死者什八九。	1
庚申，魏大赦。	1
先是曆官以是月爲正月，以臘月爲閏。 先，悉薦翻。 太后欲正月甲子朔冬至，乃下制以爲去晦仍見月，有爽天經。 去晦，謂前月晦也。 可以今月爲閏月，來月爲正月。	1
映竹园啼乌。	0
载锡圭符起伏龙，遄提小队出南中。军容倒海鲸波息，旗采吹云蚓瘴空。但倚硕才为保障，仍开诚意接兵戎。渡泸已觉秋风晚，争看筹边第一功。	0
虫声已尽菊花乾，共立松阴向晚寒。对酒看山俱惜去，不知斜月下栏干。	0
万浪千岩首未回，无憀相倚上高台。家山如画不归去，客舍似雠谁遣来。红泪罢窥连晓烛，碧波休引向春杯。后时若有青云望，何事偏教羽冀摧。	0
异俗吁可怪，斯人难并居。家家养乌鬼，顿顿食黄鱼。旧识能为态，新知已暗疏。治生且耕凿，只有不关渠。西历青羌板，南留白帝城。于菟侵客恨，粔籹作人情。瓦卜传神语，畬田费火声。是非何处定，高枕笑浮生。	0
愁霖半月办此雪，元夕山城特地寒。顿有园林春富贵，略无灯火夜阑珊。年饥那得花成市，天巧聊将玉作栏。百紫千红生意动，不知后土几时乾。	0
大雨，至于十月，渭橋絕。	1
常读古人书，随宜道更殊。闲忙心各异，恬淡入清虚。	0
三秋陌上早霜飞，羽猎平田浅草齐。锦背苍鹰初出按，五花骢马喂来肥。	0
神地之道，粒食有先。岁谨祈报，礼严豆笾。降登祼荐，罔或不虔。以似以续，宜屡丰年。	0
问信江梅，渐推出、红苞绿萼。堪爱处，平生怀抱，岁寒为托。瘦骨皱皮犹老硬，孤标独韵难描摸。怕东君、压住等春来，鞭先著。止渴事，风烟邈。和羹事，风波恶。想翠禽啁哳，笑他都错。争似花开颓醉玉，月天更引霜天角。便一年、强作十年人，山中乐。	0
汉家代久淳风薄，帝重微行极荒乐。青娥三千奉一人，班女不以色事君。朝停玉辇诏同载，三十六宫皆眄睐。不惊六马缓天仪，从容鸣环前致辞。君恩如海深难竭，妾命如丝轻易绝。愿陪阿母同小星，敢使太阳齐万物。周末幽王不可宗，妾闻上圣遗休风。五更三老待白日，八十一女居深宫。愿将辇内有馀席，回赐忠臣妾恩泽。一时节义动贤君，千年名姓香氛氲，渐台水死何伤闻。	0
翰林昭代世之雄，何止将军走下风。吟墨淋漓三极浃，酒杯倾倒五湖空。可怜墓草离离碧，不似袍花袅袅红。端的骑鲸何许去，娥眉亭上问渔翁。	0
郭嘉說操多辟靑冀幽幷名士以爲掾屬，使人心歸附，操從之。官渡之戰，袁紹使陳琳爲檄書，數操罪惡，連及家世，極其醜詆。及袁氏敗，琳歸操，操曰：卿昔爲本初移書， 說，輸芮翻；下同。數，所具翻。爲，于僞翻；下同。 但可罪狀孤身，何乃上及父祖邪！ 按文選，琳爲紹檄豫州。蓋帝都許，許屬潁川郡，豫州部屬也，故選專以檄豫州爲言。琳檄略曰：操祖父騰，與左悺徐璜並作妖孽，饕餮放橫，傷化害人。父嵩，乞匄攜養，因臧買位，竊盜鼎司。操姦閹遺醜，僄狡鋒俠，好亂樂禍。又數其殘賢害善，專制朝政，發掘墳陵之罪。文多不載。 琳謝罪，操釋之，使與陳留阮瑀俱管記室。 漢公府有記室令史，主上章表報   書記。	1
大一今何处，登堂似昔时。曾蒙金印印，得异野干儿。影束龙神在，门荒桐竹衰。谁云续僧史，别位著吾师。	0
秋，八月，秦王詢卒。	1
群芳尽老园林烬，独有寒梅。探得春回。昨夜前村一朵开。轻盈雪里孤根秀，素脸香腮。羌管休催。留取琼葩佐酒杯。	0
南北与山邻，蓬庵庇一身。繁霜疑有雪，枯草似无人。遂性在耕稼，所交唯贱贫。何言张掾傲，每重德璋亲。	0
帘捲一番衡岳雨，帆开千艇洞庭风。	0
青山云水窟，此地是吾家。后夜流琼液，凌晨咀绛霞。琴弹碧玉调，炉炼白朱砂。宝鼎存金虎，元田养白鸦。一瓢藏世界，三尺斩妖邪。解造逡巡酒，能开顷刻花。有人能学我，同去看仙葩。	0
薄罗轻剪越溪纹，鸦翅低垂两鬓分。料得相如偷见面，不应琴里挑文君。	0
晴风吹柳絮，新火起厨烟。长江风送客，孤馆雨留人。古岸崩将尽，平沙长未休。不如牛与羊，犹得日暮归。	0
花落轻寒酒熟迟，醉眠不及落花期。愁人相忆春山暮，烟树苍苍播谷时。	0
十一月，甲午，帝吿謝於圜丘； 告謝者，告天而謝得天下也。按歐史，是日，日南至。徐無黨註曰：不曰有事于南郊，蓋比南郊禮差簡。 戊戌，大赦。	1
投老欣相得，论心恨较迟。披文流涕疏，分韵泛湖诗。天夺过逢乐，人兴殄瘁悲。何须金马客，解制玉楼辞。	0
送君天上去，当户理瑶琴。万里白鸥远，千山黄叶深。江空行路影，日暮倚门心。若见西湖雪，霸桥人正吟。	0
十年甲子前二三七	1
青锦成帏瑞香浓。雅称小帘栊。主人好事，金杯留客，共倚春风。不知因甚来尘世，香似旧曾逢。江梅退步，幽兰偷眼，回避芳丛。	0
士有不得志，栖栖吴楚间。广陵相遇罢，彭蠡泛舟还。樯出江中树，波连海上山。风帆明日远，何处更追攀。	0
家住孟津河，门对孟津口。常有江南船，寄书家中否。	0
蛮夷夷必尽无知，上圣功成亦化之。大道须归真见性，灰心达善即为师。	0
春城来往桃李碧，煖艳红香断消息。吾徒自有山中邻，白昼冥心坐岚壁。	0
看流莺度柳，似急响、金梭飞掷。护巢占泥，翩翩飞燕翼。昨梦前迹。暗数欢娱处，艳花幽草，纵冶游南国。芳心荡漾如波泽。系马青门，停车紫陌。年华转头堪惜。奈离襟别袂，容易疏隔。人间春寂。谩云容暮碧。远水沈双鲤、无信息。天涯渐老羁客。叹良宵漏断，独眠愁极。吴霜皎、半侵华帻。谁复省十载，匀香晕粉，髻倾鬟侧。相思意、不离潮汐。想旧家、接酒巡歌计，今难再得。	0
楩楠非给燎，鱮鲂必施罛。	0
晚日金陵岸草平，落霞明，水无情。六代繁华，暗逐逝波声。空有姑苏台上月，如西子镜，照江城。	0
华堂日渐高，雕槛系红绦。故国陇山树，美人金剪刀。避笼交翠尾，罅嘴静新毛。不念三缄事，世途皆尔曹。	0
遥想佳辰宴画堂，清歌一曲绕雕梁。岁星降后苍生福，元化调来圣祚昌。尘外松身千载老，海中椿树万年芳。闲曹随分多拘束，不得躬亲捧寿觞。	0
粉闱丹地白头深，书殿分廊寓直人。不怕花枝惊老眼，可无诗句送残春。因嗟红影随风去，犹为青丛绕槛频。更把华灯照深夜，一年情味隔音尘。	0
素乃顯言之曰：臣奉敕向京，令皇太子檢校劉居士餘黨。 言自仁壽宮奉敕向長安。劉居士事見上卷十七年。 太子奉詔，作色奮厲，骨肉飛騰，語臣云： 語，牛倨翻。 居士黨盡伏法，遣我何處窮討！爾作右僕射，委寄不輕， 射，音夜，寅謝翻。 自檢校之，何關我事！又云：昔大事不遂，我先被誅， 謂禪代時事。被，皮義翻。 今作天子，竟乃令我不如諸弟，一事以上，不得自遂！ 上，時掌翻。 因長歎回視云：我大覺身妨。 去音。 上曰：此兒不堪承嗣久矣，皇后恆勸我廢之。 恆，戶登翻；下同。 我以布衣時所生，地復居長， 復，扶又翻。長，知兩翻。 望其漸改，隱忍至今。勇嘗指皇后侍兒謂人曰：是皆我物。此言幾許異事！ 幾，居豈翻。 其婦初亡， 謂元妃薨時也。 我深疑其遇毒，嘗責之，勇卽懟曰：會殺元孝矩。 孝矩，元妃之父。懟，直類翻。 此欲害我而遷怒耳。長寧初生， 勇長子儼，封長寧王。 朕與皇后共抱養之，自懷彼此，連遣來索。 索，山客翻。 且雲定興女，在外私合而生，想此由來，何必是其體胤！昔晉太子取屠家女，其兒卽好屠割。 事見八十三卷晉惠帝元康九年。好，呼到翻。 今儻非類，便亂宗祏。 祏，音石。 我雖德慙堯舜，終不以萬姓付不肖子！ 言堯舜知朱均不肖，不付以天下。 我恆畏其加害，如防大敵；今欲廢之以安天下！ 恆，戶登翻。	1
造适衔杯醑，情来念物华。乔柯寒自籁，荒菊晚犹花。滚滚飘谈麈，焞焞下日车。归驺侵暝鼓，无复避堤沙。	0
三入承明已七年，自惭踪迹久妨贤。吾子几时归凤阁，病夫方欲买渔船。季路旨甘知已矣，潘安毛鬓更皤然。举人自代何由得，归去东皋种黍田。	0
淮上惊波欲去难，更逢春雪下云端。思君一夜如千里，手把琼枝不奈寒。	0
素白见招真慷慨，苍黄欲赴又趑趄。命存一定百年见，事要十全千古无。	0
景遂嘗與宮僚燕集，贊善大夫元城張易有所規諫， 張易北人而仕江南。 景遂方與客傳玩玉杯，弗之顧。易怒曰：殿下重寶而輕士。取玉杯抵地碎之，衆皆失色；景遂斂容謝之，待易益厚。 景遂之遷善敬士，亦難能也。	1
云日散朝阴，清江更一临。北堂无草积，南浦有波深。春意饶芳树，晴光动翠岑。自惭机亦浅，劳起海鸥心。	0
王黄二盗久驰声，手棒腰刀白昼行。逢著村人持一物，喝令放下敢谁争。	0
歌钟列。公堂盛会酬佳节。酬佳节。皇恩宣布，早梅争发。舞场椎鼓催回雪。金壶旋酒琼酥热。琼酥热。今朝不饮，几时欢悦。	0
上大會羣臣，問誰可傅太子者？羣臣承望上意，皆言太子舅執金吾原鹿侯陰識可。 原鹿縣，屬汝南郡，春秋之鹿上也。可，言可任也。 博士張佚正色曰：今陛下立太子，爲陰氏乎，爲天下   乎？卽爲陰氏，則陰侯可；爲天下，則固宜用天下之賢才！ 爲，于僞翻。 帝稱善，曰：欲置傅者，以輔太子也；今博士不難正朕，況太子乎！卽拜佚爲太子太傅，以博士桓榮爲少傅，賜以輜車乘馬。 乘，繩證翻。 榮大會諸生，陳其車馬印綬，曰：今日所蒙，�古之力也，可不勉哉！	1
自入崇宁政已荒，由来治忽系毫芒。初为御笔行中旨，渐取兵权付左珰。玉带解来攽贵倖，珠袍脱下赐降羌。诸公日侍钧天宴，不道流人死瘴乡。	0
可山无日不吟诗，我欲论诗未有期。几次孤山明月下，手挼梅蕊立多时。	0
秋，八月，戊寅，東海王彊沛王輔楚王英濟南王康淮陽王延始就國。 濟，子禮翻。	1
水官骑苍龙，龙行欲上天。手攀时且住，浩若乘风船。不知几何长，足尾犹在渊。下有二从臣，左右乘鱼鼋。矍铄相顾视，风举衣袂翻。女子侍君侧，白颊垂双鬟。手执雉尾扇，容如未开莲。从者八九人，非鬼非戎蛮。出水未成列，先登扬旗旃。长刀拥旁牌，白羽注强拳。虽服甲与裳，状貌犹鲸鳣。水兽不得从，仰面以手扳。空虚走雷霆，雨电晦九川。风师黑虎囊，面目昏尘烟。翼从三神人，万里朝天关。我从大觉师，得此诡怪编。画者古阎子，于今三百年。见者谁不爱，予者诚已难。在我犹在子，此理宁非禅。报之以好词，何必画在前。	0
董卓性殘忍，一旦專政，據有國家甲兵珍寶，威震天下，所願無極，語賓客曰：我相，   貴無上也！ 自言非人臣之相，其悖逆如此。語，牛倨翻。相，息亮翻。 侍御史擾龍宗詣卓白事，不解劍， 擾龍，姓也，蓋古擾龍氏之後。 立檛殺之。 檛，側瓜翻。 是時，雒中貴戚，室第相望，金帛財產，家家充積，卓縱放兵士，突其廬舍，剽虜資物， 剽，匹妙翻。 妻略婦女，不避貴戚； 章：甲十一行本戚作賤；乙十一行本同；孔本同；張校同。 人情崩恐，不保朝夕。	1
吳丞相顧雍卒。	1
甲午， 嚴：午改申。 孫萬榮爲奴所殺。	1
劉穆之憂長民爲變，屛人問太尉行參軍東海何承天曰：公今行濟否？承天曰：荆州不憂不時判， 判，決也。 別有一慮耳。公昔年自左里還入石頭，甚脫爾； 謂破盧循還時也。脫爾，謂輕脫而還，不爲嚴備也。 今還，宜加重愼。穆之曰：非君，不聞此言。	1
肃在于方寸，高高已嘿知。端能令雨若，焉敢诿天时。此念渊冰凛，其机影响随。宝薰一队起，银竹四檐垂。有物皆膏润，无民更怨咨。谆谆书喜闵，麟笔寓箴规。	0
共理经年惠利丰，此邦歌颂蔼提封。仙都洞府春风好，处士星躔瑞气浓。道向偓佺传口诀，禅从摩诘悟心宗。世间功业公馀事，平日高情薄万钟。	0
终须西塞老渔村，抵用南昌隐市门。时序略如飞鸟过，世终何啻聚蚊喧。竹其安否六太息，梅自癯然三可尊。贫味却愁儿辈觉，未妨壁立病文园。	0
神州高爽地，遐瞰靡不通。寒月野无绿，寥寥天宇空。阴阳不停驭，贞脆各有终。汾沮何鄙俭，考槃何退穷。反志解牵局，无为尚劳躬。美人夺南国，一笑开芙蓉。清镜理容发，褰帘出深重。艳曲呈皓齿，舞罗不堪风。慊慊情有待，赠芳为我容。可嗟青楼月，流影君帷中。	0
青门道北云为屋，大垆贮酒千万斛。独龙注雨如车轴，不畏不售畏不续。	0
九月，阜與敍進兵，入鹵城， 鹵城，當在西縣冀縣之間。 昂奉據祁山，以討超。 水經註：祁山，在嶓冢之西七十許里，山上有城，極爲險固，漢水逕其南。又曰：祁山，在上邽西南二百四十里。杜佑曰：祁山，在今同谷郡長道縣東十里。余據今西和州長道縣南十里有祁山，古來南北二岈，有萬餘家。諸葛亮表言祁山去沮五百里，有人萬戶者，此也。 超聞之，大怒，趙衢因譎說超，使自出擊之。 譎，古穴翻。說，輸芮翻。 超出，衢與梁寬閉冀城門，盡殺超妻子。超進退失據，乃襲歷城，得敍母。敍母罵之曰：汝背父之逆子，殺君之桀賊， 背父，謂馬騰在鄴，不顧而反；殺君，謂殺韋康也。背，蒲妹翻。 天地豈久容汝，而不早死，敢以面目視人乎！超殺之，又殺趙昻之子月。楊阜與超戰，身被五創。超兵敗，遂南奔張魯。 被，皮義翻。創，初良翻。考異曰：楊阜傳云十七年九月，武帝紀，十八年超在漢陽，復因羌胡爲害。十九年正月，趙衢等討超，超奔漢中。按姜敍九月起兵，超卽應出討，超出，衢等卽應閉門，不應至來年正月。蓋魏史書捷音到鄴之月耳。楊阜傳誤也。 魯以超爲都講祭酒， 魯爲五斗米道，自號師君。其來學者，初名鬼卒，後號祭酒，各領部衆。都講祭酒者，魯使學者都習老子五千文，置都講祭酒，位次師君。 欲妻之以女。 妻，七細翻。 或謂魯曰：有人若此，不愛其親，焉能愛人！ 焉，於虔翻。 魯乃止。操封討超之功，侯者十一人，賜楊阜爵關內侯。	1
常省为官处，门前数树松。寻山屐费齿，书石笔无锋。果熟猿偷乱，花繁鸟语重。今来为客去，惜取最高峰。	0
魏中尉東平王匡以論議數爲任城王澄所奪，憤恚，復治其故棺， 匡造棺見一百四十七卷七年。數，所角翻。恚，於避翻。復，扶又翻。治，直之翻。 欲奏攻澄。澄因奏匡罪狀三十餘條，廷尉處以死刑。 處，昌呂翻。 秋，八月，己未，詔免死，削除官爵，以車騎將軍侯剛代領中尉。 騎，奇寄翻。 三公郞中辛雄奏理匡， 曹魏置尙書三公郞。 以爲歷奉三朝，骨鯁之迹，朝野具知， 朝，直遙翻。 故高祖賜名曰匡。先帝旣已容之於前，陛下亦宜寬之於後，若終貶黜，恐杜忠臣之口。未幾，復除匡平州刺史。 幾，居豈翻。復，扶又翻。 雄，琛之族孫也。 辛琛見一百四十七卷天監六年。琛，丑林翻。	1
文侯耽郑卫，一听一忘餐。白雪燕姬舞，朱弦赵女弹。淫声流不返，慆荡日无端。献岁受朝时，鸣钟宴百官。两床陈管磬，九奏殊未阑。对此唯恐卧，更能整衣冠。	0
矜严标格绝嫌猜，嗔怒虽逢笑靥开。小雁斜侵眉柳去，媚霞横接眼波来。鬓垂香颈云遮藕，粉著兰胸雪压梅。莫道风流无宋玉，好将心力事妆台。	0
海陵本釋文曰：是年改烏氏曰保定。余按烏氏，漢縣，故墟在彭原東南。據舊唐書，烏氏，驛名。新唐志，保定縣，本漢安定縣，唐爲涇州治所，在彭原西一百二十里。保定縣固是年更名，然非烏氏之   地。	1
及葛榮代脩禮統衆， 榮得脩禮之衆，見上卷普通七年。 使人說津，許以爲司徒，津斬其使，固守   三年。 普通七年春，津守定州，至是三年。說，式芮翻。其使，疏吏翻。 杜洛周圍之，魏不能救。津遣其子遁突圍出，詣柔然頭兵可汗求救。遁日夜泣請，頭兵遣其從祖吐豆發帥精騎一萬南出；前鋒至廣昌，賊塞隘口， 廣昌縣自漢以來屬代郡。自廣昌東南山南出倒馬關，至中山上曲陽縣，關山險隘，實爲深峭，石磴逶迤，沿塗九曲。可，從刊入聲。汗，音寒。從，才用翻。帥，讀曰率；下同。塞，悉則翻。 柔然遂還。乙丑，津長史李裔引賊入，執津，欲烹之，旣而捨之。 史言城無糧援，雖善守者不能支久。 瀛州刺史元寧以城降洛周。 降，戶江翻。	1
一簇亭台画亦难，公馀到此暂盘桓。山多不似城中景，树密偏宜雨后看。风送江声穿郡郭，日推云影下峰峦。当时吏部曾游否，何事无文石上刊。	0
见说湘江切，长愁有去时。江湖秋涉远，雷雨夜眠迟。旧业多归兴，空山尽老期。天寒一瓢酒，落日醉留谁。	0
直到桑乾北，逢君夜不眠。上楼腰脚健，怀土眼睛穿。斗柄寒垂地，河流冻彻天。羁魂泣相向，何事有诗篇。	0
六月，詔遣博士褚大徐偃等六人 姓譜：宋恭公子石食采於褚，其德可師，號曰褚師，因以命氏。 分循   郡國，舉兼幷之徒及守相爲吏有罪者。 守，郡守；相，諸侯相也。	1
桃花为曲杏为糵，酒酝仙方得新法。大槽迸裂猩血流，小槽夜雨真珠滴。岘山之北古襄阳，春风烂漫草花香。乘轺谁为部使者，金闺通籍尚书郎。儿样爱民真父母，十万人家感恩厚。鹅儿不酌宜城黄，流霞造此江南酒。轮蹄日日行乐同，琥珀潋滟琉璃钟。珊瑚枝下贵公子，人面日色相争红。栏杆十二开帘幔，腰鼓轰雷奏仙乐。翠翘金凤大堤倡，玉纤捧劝罗衣薄。人生百岁能几何，海棠花开春较多。有貂可解换一㪷，醉到天晓待作么。	0
欲上瀛州临别时，赠君十首步虚词。天仙若爱应相问，可道江州司马诗。	0
霞衣玉佩去飘飘，控鹤仙人不可招。难信岭头顽石畔，分明有路入青霄。	0
锦水东流绕锦城，星桥北挂象天星。四海此中朝圣主，峨眉山下列仙庭。	0
卜世何久远，由来仰圣明。山河徒自壮，周召不长生。几主任奸谄，诸侯各战争。但馀崩垒在，今古共伤情。	0
金丹一粒定长生，须得真铅炼甲庚。火取南方赤凤髓，水求北海黑龟精。鼎追四季中央合，药遣三元八卦行。斋戒兴功成九转，定应入口鬼神惊。	0
戊子，執鄭州防禦使楊承勳至大梁，責以殺父叛契丹， 楊承勳囚父以降晉，事見二百八十四卷齊王開運元年。 命左右臠食之。未幾， 臠，力兗翻。幾，居豈翻。 以其弟右羽林將軍承信爲平盧節度使，悉以其父舊兵授之。 旣授之以其父舊鎭，復授之以其父舊兵。	1
半落半开花有恨，一晴一雨春无力。别缆解时风度紧，离觞尽处花飞急。	0
初，呂蒙病篤，吳王問曰：卿如不起，誰可代者？蒙對曰：朱然膽守有餘，愚以爲可任。朱然者，九眞太守朱治姊子也；本姓施氏，治養以爲子，時爲昭武將軍。 昭武將軍，吳所置也。 蒙卒，吳王假然節，鎭江陵。及曹眞等圍江陵，破孫盛，吳王遣諸葛瑾等將兵往解圍， 瑾，渠吝翻。 夏侯尙擊卻之。江陵中外斷絕，城中兵多腫病，堪戰者裁五千人。眞等起土山，鑿地道，立樓櫓臨城，弓矢雨注，將士皆失色；然晏如無恐意， 呂蒙所謂膽守，於此見之。 方厲吏士，伺間�， 伺，相吏翻。間，古莧翻。 攻破魏兩屯。魏兵圍然凡六月，江陵令姚泰領兵備城北門，   見外兵盛，城中人少， 少，詩沼翻。 穀食且盡，懼不濟，謀爲內應，然覺而殺之。	1
青雀西飞竟未回，君王长在集灵台。侍臣最有相如渴，不赐金茎露一杯。	0
风晚冷飕飕，芦花已白头。旧来红叶寺，堪忆玉京秋。	0
秋到三山呈瑞气，斑斑绣虎文章。早分桂殿一枝香。婉谋参幕府，华署等朝行。驾月姮娥来献寿，胜如昨夜辉光。十分满劝紫霞觞。年年花萼宴，相约侍君王。	0
壬戌之秋，七夕既望，苏子泛舟。正赤壁风清，举杯属客，东山月上，遗世乘流。桂棹叩舷，洞箫倚和，何事呜呜怨泣幽。悄危坐，抚苍苍东望，渺渺荆州。客云天地蜉蝣。记千里舳舻旗帜浮。叹孟德周郎，英雄安在，武昌夏口，山水相缪。客亦知夫，盈虚如彼，山月江风有尽不。喜更酌，任东方既白，与子遨游。	0
莫言藏六便忘筌，一六俱非是本然。枯木有人能采菌，白牛无地可施牵。	0
妾年初二八，家住洛桥头。玉户临驰道，朱门近御沟。使君何假问，夫婿大长秋。女弟新承宠，诸兄近拜侯。春生百子殿，花发五城楼。出入千门里，年年乐未休。	0
十一月，戊戌，以尙書右僕射王褒爲左僕射，湘東太守張綰爲右僕射。	1
辞山偶世清，挟策忽西行。帆过随江疾，衣沾楚雪轻。尚文须献赋，重道莫论兵。东观今多事，应高白马生。	0
契丹主以船數十艘載晉鎧仗，將自汴泝河歸其國， 自汴泝河，自河陽取太行路以歸其國也。艘，蘇遭翻。 命寧國都虞候楡次武行德將士卒千餘人部送之。至河陰， 河陰在河陽東南，相去百六十二里。 行德與將士謀曰：今爲虜所制，將遠去鄕里。人生會有死，安能爲異域之鬼乎！虜勢不能久留中國，不若共逐其黨，堅守河陽，以俟天命之所歸者而臣之，豈非長策乎！衆以爲然。行德卽以鎧仗授之，相與殺契丹監軍使。會契丹河陽節度使崔廷勳以兵送耿崇美之潞州，行德遂乘虛入據河陽，衆推行德爲河陽都部署。行德遣弟行友奉蠟表間道詣晉陽。 作表置之蠟丸中，故謂之蠟表。間，古莧翻。	1
大名贤所尚，宝位圣所珍。皎皎许仲武，遗之若纤尘。弃瓢箕山下，洗耳颍水滨。物外两寂寞，独与玄冥均。	0
万壑深连郴水出，千山高拥石门开。	0
一曲芳池万柄荷，游鯈潜跃水扬波。竹孙楹槛风偏细，梅子江湖雨正多。凡物寓时俱意得，谓予不饮柰愁何。暂来徙倚又还去，猛拍栏杆浩浩歌。	0
谢朓城中守，梁鸿墓下归。素车驰吉路，丹旐卷寒辉。抚几虚容在，瞻图实貌非。无因置一酹，空此叹长违。	0
封境东连浴日池，川源近盬四方知。水官无事延年计，估客应求范蠡师。楼阁嵯峨千里鉴，田畴夷坦一枰棋。追寻燕友南皮会，谁继曹刘七子诗。	0
镜曲非尘世，春风属酒杯。欲纾忧百结，须索醉千回。莲实儿拳似，紫荆父手栽。无人竞来往，坐稳兴悠哉。	0
万里飘零十二秋，不堪今倚夕阳楼。壮怀空掷班超笔，久客谁怜季子裘。瘴雨蛮烟朝暮景，平芜野草古今愁。酣歌欲尽登高兴，强把黄花插满头。	0
鸣銮赫奕下重楼，羽盖逍遥向一丘。汉日唯闻白衣宠，唐年更睹赤松游。	0
纹楸圆玉斗清坚，阵马云屯绝复连。坐据胡床消永日，此身今逐地行仙。	0
乙酉，追尊始安貞王爲景皇，妃爲懿后。	1
晓色兼秋色，蝉声杂鸟声。壮怀销铄尽，回首尚心惊。	0
壬子，魏光州民劉舉聚衆反於濮陽， 濮，博木翻。 自稱皇武大將軍。	1
诗瘦知春瘦，时乖抑命乖。病过三日雨，门掩半扉柴。不面何曾久，于心便有怀。端能暮出否，溪水减南涯。	0
澹然空水对斜晖，曲岛苍茫接翠微。波上马嘶看棹去，柳边人歇待船归。数丛沙草群鸥散，万顷江田一鹭飞。谁解乘舟寻范蠡，五湖烟水独忘机。	0
水斋岁久渐荒芜，自愧甘棠无一株。新酒客来方宴饮，旧堂主在重欢娱。莫言杨柳枝空老，直致樱桃树已枯。从我到君十一尹，相看自置府来无。	0
五年辛亥一一一	1
许生五台宾，业白出石壁。余亦师粲可，身犹缚禅寂。何阶子方便，谬引为匹敌。离索晚相逢，包蒙欣有击。诵诗浑游衍，四座皆辟易。应手看捶钩，清心听鸣镝。精微穿溟涬，飞动摧霹雳。陶谢不枝梧，风骚共推激。紫燕自超诣，翠駮谁剪剔。君意人莫知，人间夜寥阒。	0
十一月，甲申，漢楚王聰始安王曜歸于平陽。王彌南出轘轅， 轘，音環。 流民之在潁川襄城汝南南陽河南者數萬家， 襄陽縣，漢屬潁川郡，武帝泰始二年分立襄城郡。 素爲居民所苦，皆燒城邑，殺二千石長吏以應彌。 長，知兩翻。	1
王僧辯急攻長沙，辛巳，克之。執河東王譽，斬之，傳首江陵，湘東王繹反其首而葬之。 反其首於長沙，與身俱葬。 初，世子方等之死， 見上卷上年。 臨蒸周鐵虎功最多， 吳立臨蒸縣，以縣臨蒸水而名，屬衡陽郡，晉屬湘東郡。酈道元曰：臨蒸卽故酃縣，縣卽湘東郡。劉昫曰：隋改臨蒸爲衡陽縣，今衡州所治衡陽   縣是也。衡州志：吳分酃縣立臨蒸縣，俯臨蒸水，其氣如蒸。姚思廉陳書曰：周鐵虎，不知何許人，梁世南渡，事河東王譽，爲臨蒸令。如此，則通鑑逸令字。 譽委遇甚重。僧辯得鐵虎，命烹之，呼曰： 呼，火故翻。 侯景未滅，柰何殺壯士！僧辯奇其言而釋之，還其麾下。繹以僧辯爲左衞將軍，加侍中鎭西長史。	1
未挂丹题雁塔中，重来溪上觅筠翁。相期老眼横摇碧，莫着征衫走软红。得失漫嗟蝉翼重，才名合见马群空。三年小试惊人手，未信朱衣也不公。	0
十字水中分岛屿，数重花外见楼台。	0
绣衣持斧按蛮荆，三见门弧喜气盈。孟子能令棠粟发，不疑更使汉刑平。好将两手摩铜狄，长对三秋正玉衡。闻道中宵思贾傅，江湖未可老鳣鲸。	0
乾坤正气清且劲，长挟春风作襟韵。不惟散满诗人脾，还入灵根茁苕颖。顾山仙人昙滞家，带春蒐摘黄金芽。捣碎云英琢苍璧，旋泻玉瓷浮白花。半瓯和露沾喉吻，甘润绕肌香贯顶。孔光贤处不脂韦，长孺直时无苦梗。平生腐儒汤饼肠，不堪八饼分头纲。多君乡味裹将送，谓我诗情应得尝。分无蛾眉捧玉椀，亦乏撑肠五千卷。活火新泉点啜来，俨若少阳人觌面。饮散登台嗅老香，却忆家山菊径荒。明朝便作玉川子，两腋乘风归故乡。	0
玉蕊两高树，相辉松桂旁。向来尘不杂，此夜月仍光。秀掩丛兰色，艳吞秾李芳。世人嫌具美，何必更清香。	0
每恨千山隔，俄欣一日同。交游非比众，人物少如公。正欲扶公道，端期振此风。不须深退避，风雨要帡幪。	0
津亭虽极望，未称本心闲。白有三江水，青无一点山。新鸿喧夕浦，远棹聚空湾。终遂归匡社，孤帆即此还。	0
穿青度碧白云中，山正奇时路忽穷。引道老农辞我去，与君更上最高峰。	0
長孫晟時在榮定軍中爲偏將， 將，卽亮翻。 使謂阿波曰：攝圖每來，戰皆大勝。阿波纔入，遽卽奔敗，此乃突厥之恥也。且攝圖之與阿波，兵勢本敵。今攝圖日勝，爲衆所崇；阿波不利，爲國生辱。攝圖必當以罪歸阿波，成其宿計，滅北牙矣。 阿波建牙在攝圖之北。 願自量度， 量，音良。度，徒洛翻。 能禦之乎？阿波使至， 使，疏吏翻；下同。 晟又謂之曰：今達頭與隋連和，而攝圖不能制，可汗何不依附天子，連結達頭，相合爲強，此萬全計也，豈若喪兵負罪， 喪，息浪翻。 歸就攝圖，受其戮辱邪！ 邪，音耶。 阿波然之，遣使隨晟入朝。	1
人居天地一樊笼，抚掌山家四壁空。不道今年空得尽，且无雀鼠到山中。	0
把玩新诗病眼开，家风端有谪仙才。祗应鱼蟹留人住，肯为溪山唤我来。客舍更堪秋乍入，鬓毛无柰老相催。重阳共醉滕王阁，此观人间亦伟哉。	0
郏鄏城高门倚天，九重踪迹尚依然。须知道德无关锁，一闭乾坤一万年。	0
水碧玉磷磷，龙门秋胜春。山中一夜月，海内两闲人。等是幽栖伴，俱非富贵身。尚书与常侍，不可得相亲。	0
涪陵夷反， 涪陵縣，漢屬巴郡，蜀分置涪陵郡，唐之涪州。宋白曰：涪州涪陵郡，漢爲涪陵縣地；蜀先主以地控江源，於此立涪陵郡，領漢平漢葭二縣。四夷縣道記云：故城在蜀江之南，涪江之西。其涪江南自黔中來，由城之西泝蜀江十五里，有雞鳴峽，上有枳城，卽漢枳縣也。李雄據蜀後，枳縣荒廢；桓溫定蜀，別立枳縣於今郡東北十里。周武   帝保定四年，涪陵首領田思鶴歸化，於故枳城立涪陵鎭；隋開皇三年，移漢平縣於鎭城，仍改漢平爲涪陵縣，因鎭爲名。唐爲涪州，元和三年，以涪州疆理與黔中接近，敕隸黔中。按華陽國志云：涪陵，巴之南鄙。從枳縣入，泝涪水，秦司馬錯由之取楚黔中地，漢興常爲都尉理。山險水灘，人多獽蜑，唯出丹漆蜜枳；縣卽涪州所理。漢建安中，涪陵謝本以涪陵廣大，白州牧劉璋分置丹興漢葭二縣以爲郡。璋乃分涪陵，立永寧，兼丹興漢葭，合四縣置屬國都尉，理涪陵。蜀先主改爲郡，改永寧曰萬寧，又增立漢復縣。後主又立漢平縣。晉太康地志省丹興縣，郡移理漢復。又言萬寧在郡南，水道九百里，其萬寧蓋今費州是。蜀後主延熙中，涪陵大姓徐巨反，鄧芝討平之。漢涪陵蓋在今涪州東南三百三十里，黔州是其故理，在江之東。又言：漢復縣北至涪陵九十里，蓋今黔州所管洪杜縣是其故理。又言：漢葭在郡東百里，灃源出界，蓋今州東九十里故黔州城是。其丹興縣蓋在今黔州東二百里黔江縣是。又按漢平縣，在今涪州東百二十里，羅浮山之北，岷江之南，白水入江處側近。又按十三州志，枳在郡東北，涪陵在郡東。按今黔州亦與巴郡東南相抵。據謝本所論，晉志所云，今夷費思播及黔府等五州，悉是涪陵故地。又隋圖經，黔中是武陵郡酉陽縣地。按漢酉陽在今溪州犬鄕縣界，與黔州約相去千餘里，今三亭縣西北九百餘里別有酉陽城，乃劉蜀所置，非漢之酉陽。隋圖經及貞觀地志並言蜀所置酉陽爲漢酉陽，蓋誤認漢涪陵之地也。自永嘉後，沒於夷獠。元魏後圖記不傳，至後周田思鶴歸化，初於其地立奉州，續改黔州；大業中，又改黔安郡；因問隋州郡名，遂與秦漢黔中郡交互難辨。其秦黔中郡理，在今辰州西二十里黔中故城是。漢改黔中爲武陵郡，移治義陵，卽今辰州潊浦縣是。後漢移理臨沅，卽今朗州所理是。今辰錦敍奬溪澧朗施八州，是秦漢黔中郡地，與今黔州及夷費思播隔越峻嶺，東有沅江水及諸溪並合，而東注洞庭   湖，嶺西有巴江水，一名涪陵江，自牂柯北歷播費思黔等州，北注岷江。以山川言之，巴郡之涪陵與黔中故地，炳然自分矣。 漢車騎將軍鄧芝討平之。	1
水摇山影绿沉沉，雨打花光故恼人。赖有海棠倾国色，嫣然一笑解留春。	0
隔宿书招客，平明饮暖寒。曲神寅日合，酒圣卯时欢。促膝才飞白，酡颜已渥丹。碧筹攒米盌，红袖拂骰盘。醉后歌尤异，狂来舞不难。抛杯语同坐，莫作老人看。	0
泉汤瀹肤垢如失，振衣坐觉神充实。挹其寒冽事清盥，三咽逾甘过饴蜜。华清之池故有名，玉莲出水香雾生。可怜妃子汗犹湿，已闻伐鼓渔阳声。我思行吟泽畔者，梦想沧浪归濯缨。	0
司州刺史劉季之，誕故將也， 誕爲會�，季之爲參軍，及起兵討元凶，以季之爲將。 素與都督宗慤有�， 宗慤爲豫州，兼督司州。 聞誕反，恐爲慤所害，委官，間道自歸朝廷，至盱眙，盱眙太守鄭瑗疑季之與誕同謀，邀殺之。 盱眙，音吁怡。	1
从来好与天争力，困竭方惭已力微。见事晚于蘧伯玉，今知五十九年非。	0
夏，五月，甲戌晦，日有食之。太史令陳授因小黃門徐璜陳日食之變咎在大將軍冀。冀聞之，諷雒陽收考授， 諷雒陽令收考之也。 死於獄。帝由是怒冀。 考異曰：袁紀曰：冀以私憾專殺議郞邴尊，上益怒。今從范書。	1
何处出斜枝，茅檐自竹篱。首回春一盼，最与月相知。严冷冰霜面，清癯山泽姿。几番将鹤去，倚树说相思。	0
登郢属岁阴，及宛懵所适。复闻东汉主，遗此南都迹。佳气蔼厥初，霸图纷在昔。兹邦称贵近，与世尝薰赫。遭遇感风云，变衰空草泽。不识邓公树，犹传阴后石。驱马历闉阇，荆榛翳阡陌。事去物无象，感来心不怿。怀古对穷秋，兴言伤远客。眇默遵岐路，辛勤弊行役。云雁号相呼，林麇走自索。顾忆徇书剑，未尝安枕席。岂暇墨突黔，空持辽豕白。迷复期非远，归欤赏农隙。	0
行軍總管劉世讓攻竇建德黃州，拔之。 黃州闕。 洺州嚴備，世讓不得進。會突厥將入寇，上召世讓還。	1
夏，六月，晉王普薨；辛酉，諡 章：十二行本諡作贈；乙十一行本同。 悼懷太子。	1
道高留不住，道去更何云。举世皆趋世，如君始爱君。径侵银地滑，瀑到石城闻。它日如相忆，金桃一为分。	0
男成進攻建康，遣使說建康太守段業曰： 說，輸芮翻。 呂氏政衰，權臣擅命，刑殺無常，人無容處。一州之地， 處，昌呂翻。 叛者相望，瓦解之形昭然在目，百姓嗷然無所依附。府君柰   何以蓋世之才，欲立忠於垂亡之國！男成等旣唱大義，欲屈府君撫臨鄙州，使塗炭之餘，蒙來蘇之惠， 書曰：傒我后，后來其蘇。 何如？業不從。相持二旬，外救不至，郡人高逵史惠等勸業從男成之請。業素與涼侍中房晷僕射王詳不平，懼不自安，乃許之。男成等推業爲大都督龍驤大將軍涼州牧建康公， 驤，思將翻。 改元神璽。 璽，斯氏翻。 以男成爲輔國將軍，委以軍國之任。蒙遜帥衆歸業， 帥，讀曰率。 業以蒙遜爲鎭西將軍。光命太原公纂將兵討業，不克。 將，卽亮翻。	1
岩根岚雾深，神龙隐其所。莫恃云霄近，容易兴云雨。	0
侍御史周矩上疏曰：推劾之吏皆相矜以虐，泥耳籠頭，枷硏楔�， 枷硏，以重枷硏其頸；楔�，以鐵圈�其首而加楔。楔，先結翻。�，呼角翻。 摺膺籤爪， 摺，與拉同，力答翻，摧也，折也。膺，胸也。籤爪，以竹籤其爪甲，今鞫獄者十指下籤，卽其遺虐。 懸髮薰耳，號曰獄持。或累日節食，連宵緩問，晝夜搖撼，使不得眠，號曰宿囚。此等旣非木石，且救目前，苟求賖死。 賖，遠也，言伏法而死，較死於獄中爲稍賖也。 臣竊聽輿議，皆稱天下太平，何苦須反！豈被吿者盡是英雄，欲求帝王邪？但不勝楚毒自誣耳。 被，皮義翻。勝，音升。 願陛下察之。今滿朝側息不安， 朝，直遙翻。 皆以爲陛下朝與之密，夕與之讎，不可保也。周用仁而昌，秦用刑而亡。願陛下緩刑用仁，天下幸甚！太后頗采其言，制獄稍衰。 考異曰：御史臺記云：書奏，遂授洛州司功。舊薛懷義傳云：矩劾奏懷義，遷矩天官員外郞，竟爲懷義所搆，下獄免官。御史臺記又云：時天官選曹無緖，敕矩監之。侍郞李景謀爲矩所制，乃引爲員外，不閑   於吏道，自此左出矣。據舊傳：矩劾奏薛懷義在後。若此年出爲洛州司功，則不當復劾懷義。但舊傳矩疏在載初元年二月。是時制獄未息，今因朱敬則疏終言之。	1
群儿孰敢比肩随，翻水成文出愈奇。人欲关弓戕后羿，天宁飞箭中王罴。爱材不忍淹丛棘，去恶真如斩乱丝。珍重阿蒙宜努力，此生不可负君师。	0
冬，十月，丁酉，解嚴。 尋陽已定，諸藩王已死，故解嚴。	1
前夕三更月落时，东风已动万花知。江梅端合先交割，春色如何未探支。只欠梁溪冰柱句，追还和靖暗香诗。张家剩有葱根指，不把琼酥滴一枝。	0
東揚州刺史顏竣遭母憂，送喪還都，上恩待猶厚，竣時對親舊有怨言， 竣，七倫翻。 或語及朝廷得失。會王僧達得罪， 僧達死見上卷上年。 疑竣譖之；將死，具陳竣前後怨望誹謗之語。上乃使御史中丞庾徽之劾奏，免竣官。 鄭樵曰：御史之名，周官有之，蓋掌贊書而授法令，非今任也。戰國時，秦趙澠池之會，各命御史書事。又，淳于髡謂齊王曰：御史在前，則皆記事之任。至秦漢爲糾察之任。 竣愈懼，上啓陳謝，且請生命；上益怒，詔答曰：卿訕訐怨憤，已孤本望；乃復過煩思慮，懼不自全， 訐，居謁翻。復，扶又翻；下復沈同。 豈爲下事上誠節之至邪！及竟陵王誕反，上遂誣竣與誕通謀，五月，收竣付廷尉，先折其足， 折，而設翻。 然後賜死。妻子徙交州，至宮亭湖， 宮亭湖，卽彭蠡湖，在彭澤縣西。 復沈其男口。 沈，持林翻。顏竣失職怨望，固爲可罪；而自尋陽東下之時，保護之功，不可忘   也。旣殺其身，又沈其男口，孝武帝亦少恩哉！	1
不嫌泥潦巷，自扫寂寥居。雨已标新杏，春犹遗老樗。风光习暖事，云物或寒除。颇复撩诗句，时时漫与书。	0
小林峦、一年芳事，乱红还又飞雨。生香冉冉花阴转，云擘满空晴絮。游宴处。看乐意相关，庭下胎仙舞。歌声缓度。任圆玉敲寒，飞觞传晓，未许放春去。闲中趣。明月清风当户。莘莘容屋陈俎。剪裁妙语频赓唱，巧胜郢斤般斧。心自许。拼凋景颓龄，为莺俦燕侣。同盟会取。共花下小车，竹间三径，长作老宾主。	0
佛狸已死北人传，虏马饮江谣故年。只有昭君怨青冢，他时心事付鹍弦。	0
初，漢征西將軍司馬鈞 鈞事見五十卷漢安帝元初二年。 生豫章太守量，量生潁川太守雋，雋生京兆尹防，防生宣帝。 序司馬氏之世，爲下立廟張本。	1
区终不下岛，岛亦不多区。冷格俱无敌，贫根亦似愚。青云终叹命，白阁久围炉。今日成名者，还堪为尔吁。	0
湘东行人长叹息，十年离家归未得。敝裘羸马苦难行，僮仆尽饥少筋力。君不见床头黄金尽，壮士无颜色。龙蟠泥中未有云，不能生彼升天翼。	0
太史登观台，天街耀旄头。大君忽霆震，诏爵冠军侯。南必梁孙源，西将圉昆丘。河陇徵击卒，虎符到我州。朝集咸林城，师言乱啁啾。杀气变木德，凛凛如高秋。元戎启神皇，庙堂发嘉谋。息兵业稼穑，归马复休牛。和风开阴雪，大耀中天流。欢声殷河岳，涵荡非烟浮。邦牧新下车，德礼彼氓讴。乾坤日交泰，吾亦遂优游。	0
早月始娟娟，西南寥泬天。魄中藏暗树，轮外上虚弦。傍汉含银浅，过云漏叶鲜。遥知今夜鹊，犹得稳枝眠。	0
凤阙晴钟动，鸡人晓漏长。九重初启钥，三事正称觞。日至龙颜近，天旋圣历昌。休光连雪净，瑞气杂炉香。化被君臣洽，恩沾士庶康。不因稽旧典，谁得纪朝章。	0
春意态。闲却远山横黛。香径莓苔嗟粉坏。凤靴双斗彩。折得花枝懒戴。犹恋鸳鸯飞盖。旧恨新愁都只在。东风吹柳带。	0
青梅如豆子，更可缓临清。倚杖闲花落，凭栏芳草生。逢人须说项，生子又添丁。千叶桃难实，山茶耐久盟。	0
李玄道嘗事李密爲記室，密敗，官屬爲王世充所虜，懼死，皆達曙不寐。獨玄道起居自若，曰：死生有命，非憂可免！衆服其識量。	1
星星素发。只有鸣笳楼上发。看舞胡姬。带得平安探骑归。故人渐老。只与虎头论墨妙。怀抱难开。快遣披云一笑来。	0
闻说星郎隐翠峰，鹓鸾回首大明宫。倦游壮岁抛朝绂，归梦清江忆钓筒。贤圣相期黄卷里，是非都付浊醪中。更闻莲社多幽侣，我欲时来问苦空。	0
溪头浴吾须，树底荫吾影。四顾无人来，独坐了俄顷。欲去更徘徊，夕阳射峰顶。	0
湖上逢师又到家，别来诗句好相誇。休嗟晚菊今迷草，且喜寒梅欲放花。丈室香温岩宝坐，将坛风软拥高牙。相思对雪酬珠玉，不觉茅檐送月华。	0
马家公子好楼台，凿破青山碧沼开。啼鸟不知人事变，数声犹傍水边来。	0
欲报君亲与愿违，今年寒食任芳菲。八音遏密因山后，双泪滂沱拜墓归。艳冶桃花迎马笑，轻狂榆荚扑人飞。宦途时态更谙尽，犹愧妨贤直紫微。	0
水绿山青春日长，政成因暇泛回塘。初移柳岸笙歌合，欲过蘋洲罗绮香。共济已惊依玉树，随流还许醉金觞。一声画角严城暮，云雨分时满路光。	0
花前失却游春侣，极目寻芳，满眼悲凉，纵有笙歌亦断肠。林间戏蝶帘间燕，各自双双，忍更思量，绿树青苔半夕阳。	0
烟火人村盛，川途客旅稠。荻塘三百里，禹甸几千畴。绵络庐相接，膏腴稼倍收。经从少至老，复此系扁舟。	0
雪梅风柳，弄金匀粉，峭寒犹浅。又还近、三五银蟾满。渐玉漏、声初短。尊前重约年时伴。拣灯词先按。便直饶、心似蛾儿撩乱。也有春风管。	0
再协三刀梦，终孤五马迎。行藏一委分，喜愠两忘情。议幕临边琐，筹帷赖老成。伤心江汉水，东下送铭旌。	0
柔然頭兵可汗數入貢于魏， 可，從刊入聲。汗，音寒。數，所角翻。 魏詔頭兵贊拜不名，上書不稱臣。	1
毛脩之固請行；裕恐脩之至蜀，必多所誅殺，土人與毛氏有嫌，亦當以死自固，不許。 以毛璩之家爲蜀人所滅故也。	1
茭葑弥天眼界幽，浇愁应办酒如油。坐怜渔父机心胜，万顷春苗不下鸥。	0
借得街南宅子居，萧然几案食无鱼。山人为办横斜供，自洗禅龛净水盂。	0
迤逦韶华将半。桃杏匀于染。又还撩拨、春心倍凄黯。准拟□□狂吟，可怜无复当年，酒肠文胆。倦游览。憔悴羞窥鸾鉴。眉端为谁敛。可堪风雨、无情暗亭槛。触目千点飞红，问春争得春愁，也随春减。	0
吏部奏，會昌四年所減州縣官內復增三百八十三員。 讀者至此，以減者爲是邪？以於旣減之後而復增者爲是邪？	1
上之發奉天也， 謂自奉天幸山南。 韓遊瓌帥其麾下八百餘人還邠州。 帥，讀曰率；下同。考異曰：邠志曰：韓遊瓌使其子欽緖扈從，懷光知之，以戴休顏代領其職，仍假遊瓌邠州刺史，將使其黨張昕害之。遊瓌旣失兵柄，未知所從。說客劉南金曰：竊觀人心，莫不戀主。邠有留甲，可以圖變。公得之邠，殆天假也。乃使麾下將范希朝趙懷仙誘其軍歸邠，士皆從之。休顏率麾下卒據城門，士不得盡出，其從遊瓌至邠者八百餘人。按舊遊瓌傳無受懷光邠州刺史事。休顏傳云：及李懷光叛據咸陽，使誘休顏，休顏集三軍斬其使，嬰城自守。懷光大駭，遂自涇陽夜遁。其月，拜檢校工部尙書奉天行營節度使。且上幸山南，命休顏留守奉天，遊瓌先發懷光陰謀，二人豈肯更受懷光節度！蓋當時出幸蒼卒，遊瓌扈從不及，或以與渾瑊有�，不敢南行，故帥麾下歸邠州耳。 李懷光以李晟軍浸盛，   惡之， 惡，烏路翻。 欲引軍自咸陽襲東渭橋；三令其衆，衆不應，竊相謂曰：若與我曹擊朱泚，惟力是視；若欲反，我曹有死，不能從也！懷光知衆不可強， 強，其兩翻。 問計於賓佐，節度巡官良鄕李景略曰： 良鄕，漢縣，屬涿郡，唐屬幽州。 取長安，殺朱泚，散軍還諸道，單騎詣行在，如此，臣節亦未虧，功名猶可保也。頓首懇請，至於流涕，懷光許之。都虞候閻晏等勸懷光東保河中，徐圖去就，懷光乃說其衆曰： 說，式芮翻。 今且屯涇陽，召妻孥於邠，俟至，與之俱往河中。春裝旣辦，還攻長安，未晚也。東方諸縣皆富實，軍發之日，聽爾俘掠。衆許之。 東方諸縣，謂涇陽以東諸縣也。考異曰：幸奉天錄：李晟至東渭橋，旬日之後，軍用整備。懷光患之，稍移軍涇陽，與朱泚約同滅晟軍。舊懷光傳曰：懷光劫李建徽等軍，移於好畤。又曰：居二旬，乃驅兵掠涇陽富平，自同州往河中。朱泚傳曰：懷光爲泚所賣，慚怒憤恥，移於好畤。按實錄：三月甲申，懷光自咸陽燒營走歸河中。幸奉天錄曰：三月，懷光拔咸陽，掠三原等十二縣，雞犬無遺，老小步騎百餘萬。皆不云移軍好畤及涇陽。今從邠志及幸奉天錄。 懷光乃謂景略曰：曏者之議，軍衆不從，子宜速去，不且見害！遣數騎送之。景略出軍門，慟哭曰：不意此軍 章：十二行本軍下有一旦二字；乙十一行本同；孔本同。 陷於不義！ 朔方軍平安史，拒回紇吐蕃，功高天下，備盡忠力，一旦從懷光反，是陷於不義。	1
林邑王范達陷日南九眞，遂寇交趾，太守杜瑗擊破之。 瑗，于眷翻。	1
清瑟怨遥夜，绕弦风雨哀。孤灯闻楚角，残月下章台。芳草已云暮，故人殊未来。乡书不可寄，秋雁又南回。	0
支公信高逸，久向山林住。时将孙许游，岂以形骸遇。幸辞天子诏，复览名臣疏。西晋尚虚无，南朝久沦误。因谈老庄意，乃尽逍遥趣。谁为竹林贤，风流相比附。	0
爱酒如偷蜜，憎醒似见刀。君为曲糵主，酒醴莫辞劳。	0
謝琰擊斬許允之，迎魏隱還郡，進擊丘尩，破之，與劉牢之轉鬭而前，所向輒克。琰留屯烏程， 烏程縣，前漢屬會�郡，後漢屬吳郡，魏晉以來屬吳興郡。 遣司馬高素助牢之，進臨浙江。 浙，之列翻。 詔以牢之都督吳郡諸軍事。	1
庆寿千龄远，敷仁万国通。登霄欣有路，捧日愧无功。仙驾三山上，龙生二月中。修斋长乐殿，讲道大明宫。此地人难到，诸天事不同。法筵花散后，空界满香风。	0
卖药曾相识，吹箫此复闻。杏花谁是主，桂树独留君。漱玉临丹井，围棋访白云。道经今为写，不虑惜鹅群。	0
猎骑秋来在内稀，渚宫云雨湿龙衣。腾腾战鼓动城阙，江畔射麋殊未归。	0
累土创新亭，本拟还旧观。或言旧亭庳，视此才及半。我方安朴拙，岂敢事轮奂。言念梦幻身，终日困几案。既未许自如，超然脱羁绊。亦欲对江山，时发一笑粲。自从得新亭，顿觉百忧散。亭前柳色新，亭下荷花乱。明月可坐邀，积雪堪俯玩。凭栏送飞鸿，千里归一盼。诗成似有神，酒行欲无算。取次亦足乐，胡为尚兴叹。恨吾年已衰，志不在游宦。何当归去来，终老湖山畔。	0
漢主淵以王彌爲侍中都督靑·徐·兗·豫·荆·揚六州諸軍事征東大將軍靑州牧，與楚王聰共攻壺關，以石勒爲前鋒都督。劉琨遣護軍黃肅韓述救之，聰敗述於西澗，勒敗肅於封田，皆殺之。 西澗封田，皆當在壺關東南。敗，補邁翻。考異曰：石勒載記肅作秀，封作白。今從十六國春秋及劉琨集。	1
信叟归去来，三界无安不可住。西方净土有莲胎，愿去来。	0
晓下金门路，君筵听召馀。簪缨三寿客，笔削两朝书。身老谁逢此，恩深尽醉欤。传闻访遗事，应走史臣车。	0
忠勤王室展宏谟，政事朝堂赖秉扶。解职暂酬卿所志，休教一念远皇都。	0
史炤釋文曰：永巷，列宮名，有長巷，故名之也。余按宮中長巷曰永巷，自應劭已有此說，未嘗以永巷爲列宮名。高歸彥譖高岳，謂其私第僭擬宮中爲永巷耳。觀通鑑本文，可見炤說之僻繆。一百七十卷陳宣帝太建元年永巷，史炤復有此繆說。	1
风光满路旗幡出，林下高人待使君。笑藉紫兰相向醉，野花千树落纷纷。	0
山衔幽径碧如环，一壑风烟自往还。不似武陵流出水，残红那得到人间。	0
昨日传修觐，明朝说祝釐。予归宁悻悻，子去亦迟迟。已草引年疏，重吟听雨诗。如何无一字，端的报来期。	0
石渠岌嶪亘宛虹，玄荫清流接桂宫。玉女壶攲天未笑，羲和辔缓日方中。孝先便腹宁无诮，痀偻承蜩敢衒功。蠲渴欲来飞雪散，南昌世胄有仙风。	0
史炤釋文曰：井陘，山名，在常山郡。陘北，言在井陘之北。海陵本同。余按陘北者，陘嶺之北也。漢靈帝末，羌胡大擾定襄雲中五原朔方上郡，並流徙分散。建安二十年，集塞下荒地，置新興郡，自陘嶺以北盡棄之。唐代州鴈門縣有西陘關東陘關，卽古陘嶺之隘，烏得指常山井陘之北爲陘北邪！若是常山，亦不當幷州刺史出軍。史炤之疏，大率類此。至四百四十一卷齊明帝建武四年陘北註，其誤同。	1
拟作惟扬数月留，西风劝我买归舟。功名得失千年梦，豪杰穷通万斛愁。黄菊已花休恋酒，青山何处不登楼。渔翁自倚船篷睡，一任男儿白尽头。	0
专报熙丰怨，宁论爵齿高。可怜五朝老，双泪落斋旄。	0
隽游回首记端平，朝退联鞍出大明。紫陌难寻看花伴，丹山聊听喊茶声。	0
晉王聞彥章死，喜曰：彼將帥自相魚肉，亡無日矣。 將，卽亮翻。帥，所類翻。 賀瓌殘虐，失士卒心，我若引兵直指其國都， 國都謂大梁。 彼安得堅壁不動！幸而一與之戰，蔑不勝矣。王欲自將萬騎直趣大梁，周德威曰：梁人雖屠上將， 謂殺謝彥章也。 其軍尙全，輕行徼利，未見其福。 徼，一遙翻。 不從。戊午，下令軍中老弱悉歸魏州，起師趨汴。 趨，七喩翻。 庚申，毀營而進，衆號十萬。	1
清风楼古琴三尺，玉蕊花飞酒几缸。月窟怜君霜兔独，金茎誇我露禽双。白鹇浴雪来春槛，古瓦涵星送晓窗。怅望紫微池上凤，主人才品自经邦。	0
曾荅雁门偈，为怜同社人。多惭惠休句，偕得此阳春。	0
新正值家节，时雨霁良宵。林坰敞梵刹，香烟霾白毫。士女倾都出，夹路轮蹄骄。谁能衡茅下，寂寞守无聊。载御芳兰馔，无辞玉色醪。况值私庭庆，祝寿比蟠桃。	0
饱闻吾季艺穿杨，试手春风百步彊。赤白羽飞低日月，东西朋立凛冰霜。共观栖鹄如环堵，亦笑童乌敢擅场。莫计草间狐兔尽，关河久已失耕桑。	0
三径是生涯，朋游日已赊。野情饶皓鹤，寒气入甘瓜。移竹调风韵，疏泉浴月华。尘埃应附势，不肯到贫家。	0
谒入久不出，兀坐如枯荄。苍头前致词，问我何因来。士节久凋丧，人情易嫌猜。本无性命忧，不去安待哉。	0
水国尝独往，送君还念兹。湖山远近色，昏旦烟霞时。子好谢公迹，常吟孤屿诗。果乘扁舟去，若与白鸥期。野趣及春好，客游欣此辞。入云投馆僻，采碧过帆迟。江上日回首，琴中劳别思。春鸿刷归翼，一寄杜蘅枝。	0
建武元年甲戌四九四是年十月始改元建武。	1
捷径新来竞朵颐，登山有道只逶迟。瘦藤独立西风上，看尽坡头万马驰。	0
秋，七月，行臺至江陵，立行門於城南，題曰大司馬門。傅亮帥百僚詣門上表，進璽紱，儀物甚盛。 帥，讀曰率。上，時掌翻。璽，斯氏翻。紱，音弗。 宜都王時年十八，下敎曰：猥以不德，謬降大命，顧己兢悸，何以克堪！ 悸，其季翻。 輒當暫歸朝廷，展哀陵寢，幷與賢彥申寫所懷。望體其心，勿爲辭費。府州佐史並稱臣，請題牓諸門，一依宮省；王皆不許。敎州府國綱紀宥所統內見刑，原逋責。 州，荆州；府，都督府；國，宜都國；綱紀，上佐掾屬也。見，賢遍翻。逋，欠也，負也。責，如字，又仄懈翻。漢書高紀：兩家折券棄責，無音。淮陽王傳：張博負責，仄懈翻。	1
永丰西角绿丝垂，尽日无人可得知。闻道梨园采新曲，长安十样画宫眉。	0
万树垂杨拂御沟，溶溶漾漾绕神州。都缘济物心无阻，从此恩波处处流。	0
绝壑秖怜白羽傲，穷溪唯觉锦鳞痴。更深尚有通樵处，或是秦人未可知。	0
吴中好风景，风景无朝暮。晓色万家烟，秋声八月树。舟移管弦动，桥拥旌旗驻。改号齐云楼，重开武丘路。况当丰岁熟，好是欢游处。州民劝使君，且莫抛官去。	0
庭木叶萧萧，广文官舍冷。闭门过客稀，读书秋夜永。病起絮帽额，闻风挈裘领。一堂东西横，乍若登虚艇。相对两无言，孤灯吊形影。云翼未鶱翥，光阴惜俄顷。双璧君羡虞，三龙吾与邴。世异泣伤麟，意激轼怒黾。万事非偶然，屈伸难可并。无逐颓波流，自觉嚣尘静。丹台有珠宫，眺听极疏迥。君能喜清游，登览见殊景。	0
惊飞失势粉墙高，好个声音好羽毛。小婢不须催柘弹，且从枝上吃樱桃。	0
夏，四月，乙未晦，茂陵白鶴館災；赦天下。	1
携僧缓步听溪声，课仆疏筠出翠屏。泉石膏肓吾自许，馀生应不愧山灵。	0
辛巳，襃州道安撫使郭行方攻蕭銑鄀州，拔之。 褒州，當作襄州，詳見辯誤。新志：武德四年以竟陵之樂鄕及襄州之率道上洪置鄀州。上書郡，下書州；竟陵之樂鄕，蓋蕭銑地也。鄀，音若。	1
冠儿遍簇，那时人消瘦。玉斝琼卮劝君酒。是清凉境界，露湿烟凝，香更重，非是沈檀合就。四窗花满砌，争似家山，橙蟹将肥重回首。花亦为君怜，草木禽鱼，相思处、莫如乡旧。更西风、溪莼与江鲈，想别墅樵渔，费他侦候。	0
山阳遗韵在，林端横吹惊。响迥凭高阁，曲怨绕秋城。淅沥危叶振，萧瑟凉气生。始遇兹管赏，已怀故园情。	0
初向坡头下，风霜入鬓毛。味长濡竹简，焰短沃兰膏。家与人俱瘦，年随气转高。朱颜无药驻，窗下勿徒劳。	0
魏累世強盛，東夷西域貢獻不絕，又立互市以致南貨，至是府庫盈溢。胡太后嘗幸絹藏， 藏，徂浪翻。 命王公嬪主從行者百餘人各自負絹，稱力取之， 稱，尺證翻。 少者不減百餘匹。 少，詩沼翻；下同。 尙書令·儀同三司李崇章武王融，負絹過重，顚仆於地，崇傷腰，融損足，太后奪其絹，使空出，時人笑之。融，太洛之子也。 章武王太洛見一百三十二卷宋明帝泰始四年。 侍中崔光   止取兩匹，太后怪其少，對曰：臣兩手唯堪兩匹。衆皆愧之。	1
勋烈高忠简，夫人衍庆源。春风南涧藻，秋雨北堂萱。鸾鉴伤孤影，芝庭茂两孙。清霜凝素仗，璀璨满西原。	0
纂憚弘兵強，以位讓弘。弘曰：弘以紹弟也而承大統，衆心不順，是以違先帝遺命而廢之，慙負黃泉！ 杜預曰：地中之泉，故曰黃泉。 今復踰兄而立，豈弘之本志乎！纂乃使弘出吿   衆曰：先帝臨終受詔如此。羣臣皆曰：苟社稷有主，誰敢違者！纂遂卽天王位。 纂字永緖，光之庶長子也。 大赦，改元咸寧，諡光曰懿武皇帝，廟號太祖；諡紹曰隱王。以弘爲大都督督中外諸軍事大司馬車騎大將軍司隸校尉錄尙書事，改封番禾郡公。 番，音盤。	1
老子颇更事，打透利名关。百年扰扰于役，何异入槐安。梦里偶然得意，醒后才堪发笑，蚁穴驾车还。恰佩南柯印，彷佛毂曾丹。客未散，日初昳，酒犹残。向来幻境安在，回首总成闲。莫问浮云起灭，且跨刚风游戏，露冷玉箫寒。寄语抱朴子，候我石楼山。	0
壬申，中書侍郞同平章事韋處厚薨。	1
公承赤地饥荒后，一念通天立致和。永日庭中私谒少，丰年陌上醉人多。更生昔忝陪藜杖，臣甫今宁想玉珂。益郡乐歌何足拟，要书善政续归禾。	0
万里归来一小窗，利名心灭不须降。虽无何子食钱万，未到潘郎雪鬓双。楼上诗狂欲骑月，晚来酒渴思吞江。从今痛饮须论日，琐琐那能问几缸。	0
四更山月吐微明，起促篮舆趁早行。忽听疾雷催雨急，风生襟袖不胜清。	0
官园树影昼阴阴，咫尺清凉莫浣心。桃李别教人主掌，烟花不称我追寻。蜩螗晚噪风枝稳，翡翠闲眠宿处深。争似出尘地行止，东林苔径入西林。	0
旅馆岁阑频有梦，分明最似此宵希。觉来莫道还无益，未得归时且当归。	0
秦泫氏男姚買得謀弑秦主興，不克而死。 泫，師古曰：工玄翻；楊正衡胡犬翻。	1
隔河见桑柘，蔼蔼黎阳川。望望行渐远，孤峰没云烟。故人不可见，河水复悠然。赖有政声远，时闻行路传。	0
步騭朱然各上疏於吳主曰：自蜀還者，咸言蜀欲背盟， 騭，職日翻。上，時掌翻。背，蒲妹翻。 與魏交通，多作舟船，繕治城郭； 治，直之翻。 又，蔣琬守漢中，聞司馬懿南向不出兵，乘虛以掎角之， 掎，居蟻翻。 反委漢中，還近成都。事已彰灼，無所復疑， 近，其靳翻。復，扶又翻。 宜爲之備。吳主答曰：吾待蜀不薄，聘享盟誓，無所負之，何以致此！司馬懿前來入舒，旬日便退。蜀在萬里，何知緩急而便出兵乎！昔魏欲入漢川， 曹眞欲入漢中，事見七十一卷明帝太和四年。 此間始嚴，亦未舉動， 謂嚴兵而未發也。 會聞魏還而止； 還，從宣翻，又如字。 蜀寧可復以此有疑邪！人言苦不可信，朕爲諸君破家保之。 復，扶又翻。爲，于僞翻。	1
洞庭之野排千岩，陈子卷帘非爱山。震泽之流清没底，陈子凭栏不观水。杰阁横空一事无，终年传习唯父书。乃翁平时束五传，绝人伟论惊诸儒。至宝不受久埋没，近者私记刊吴都。搢绅骈肩快先睹，一言价重百车渠。正派源流要有自，二难秀发名家驹。少小辛勤门户计，皇天有知子不孤。于今三十五经立，亹亹雄辩来起予。不但家法传群纪，经学当与心法俱。溪山相对无浪语，宝此一编时卷舒。自怜早岁已漂泊，乃翁邀我来僧庐。于今埙篪弦诵地，当时从容谈笑馀。契阔死生三十载，萍浮蓬转常崎岖。子能箕裘万事足，其他得丧争锱铢。凛凛清氛端可想，神游彷佛归来欤。	0
锦囊诗里识花洲，何日清江得醉游。百亩故园重饾饤，四贤遗像愈风流。香浮红树春应早，雪压寒梅月想留。我有烟波鱼具了，一丝风底愿维舟。	0
圣代修文德，明庭举旧章。两阶陈羽籥，万舞合宫商。剑佩森鸳鹭，箫韶下凤凰。我朝青史上，千古有辉光。	0
夏，四月，鑄九鼎成，徙置通天宮。豫州鼎高丈八尺，受千八百石；餘州高丈四尺，受千二百石； 豫州鼎獨高大，神都畿也。高，古犒翻。 各圖山川物產於其上，共用銅五十六萬七百餘斤。太后欲以黃金千兩塗之，姚璹曰：九鼎神器，貴於天質自然。且臣觀其五采煥炳相雜，不待金色以爲炫燿。 炫，熒絹翻。 太后從之。自玄武門曳入，令宰相諸王帥南北牙宿衞兵十餘萬人幷仗內大牛白象共曳之。 帥，讀曰率。	1
跬步难相舍，今为薄宦驱。长年干父蛊，晚节赖家驹。乡近多安讯，时清少急符。故人问郎罢，卧起一筇扶。	0
山禽说我胸中事，烟柳藏他物外机。	0
文武中兴相，名高北斗南。茂弘恢远量，安石畅玄谈。六策陈丹扆，三休寄梦庵。人亡今孰赖，忧国意如惔。	0
琼华消散暖风来，多费阳春白雪才。守道也知心下乐，流年争奈鬓边催。君愁离别烟花好，我待量移翅羽开。渐老分飞更堪惜，海棠凋尽始应回。	0
庭树报秋归，萧然芳意衰。露危阴处叶，风劲暝前枝。嘒嘒蝉嘶早，梢梢鹊定迟。江潭正摇落，司马不无悲。	0
到此添离恨，垂杨已拂肩。担轻缘少镪，衣暖欲抽绵。春事遽如许，客怀殊未然。竹篱沽酒市，雨湿杏花烟。	0
十一月，遣散騎常侍周墳通直散騎常侍袁彥聘于隋。帝聞隋主狀貌異人，使彥畫像而歸。帝見，大駭曰：吾不欲見此人。亟命屛之。 散，悉亶翻。騎，奇寄翻。亟，紀力翻。屛，必郢翻。   隋旣班律令， 前年十月，隋行新律。 蘇威屢欲更易事條， 更，工衡翻；下數更同。 內史令李德林曰：修律令時，公何不言？今始頒行，且宜專守，自非大爲民害，不可數更。 數，所角翻。	1
仕泉一郡共称贤，今仕于漳想亦然。非有珠犀堪自献，若无栀蜡可为妍。恶贪泉水平生洁，缺相轮尖早晚圆。若是尚书问村叟，衰残恰似挂冠年。	0
元年甲寅前一八七	1
雷轰叠鼓火翻旗，三翼翩翩试水师。惊起黑龙眠不得，狂风猛雨下多时。	0
静向方寸求，不居山嶂幽。池开菡萏香，门闭莓苔秋。金玉重四句，秕糠轻九流。炉烟上乔木，钟磬下危楼。手种一株松，贞心与师俦。	0
荆南節度使高從誨遣使入貢於契丹，契丹遣使以馬賜之。從誨亦遣使詣河東勸進。 荆南高氏父子事大以保其國，爲謀大率如此。	1
谁能制长笛，当为玉龙吟。	0
臣光曰：易曰：師出以律，否臧凶。 否，音鄙。易師卦初六爻辭。王弼註曰：齊衆以律，失律   則散；故師出以律。律不可失；失律而臧，何異於否！失令有功，法所不赦。故師出不以律，否臧皆凶。 言治衆而不用法，無不凶也。李廣之將，使人人自便。以廣之材，如此焉可也；然不可以爲法。何則？其繼者難也；況與之並時而爲將乎！夫小人之情，樂於安肆而昧於近禍，彼旣以程不識爲煩擾而樂於從廣，且將仇其上而不服。然則簡易之害，非徒廣軍無以禁虜之倉卒而已也！故曰兵事以嚴終，爲將者，亦嚴而已矣。然則傚程不識，雖無功，猶不敗；傚李廣，鮮不覆亡哉！ 鮮，息淺翻。	1
李抱眞王武俊引兵將救貝州，聞亂，不敢進。朱滔聞悅死，喜曰：悅負恩，天假手於緖也！卽遣其執憲大夫鄭景濟等 執憲大夫，猶天朝御史大夫。 將步騎五千助馬寔，合兵萬二千   人攻魏州。寔軍王莽河，縱騎兵及回紇四出剽掠。滔別遣人 章：十二行本人下有入城二字；乙十一行本同。 說緖，許以本道節度使。緖方危急，遣隨軍侯臧詣貝州送款於滔，滔喜，遣臧還報，使亟定盟約。時緖部署城內已定， 謂魏州城內也。 李抱眞王武俊又遣使詣緖，許以赴援，如悅存日之約。緖召將佐議之，幕僚曾穆盧南史曰：用兵雖尙威武，亦本仁義，然後有功。今幽陵之兵恣行殺掠，白骨蔽野，雖先僕射背德， 背，蒲妹翻。 其民何罪！今雖盛強，其亡可跂立而待也。 跂，去智翻，舉踵而立也。 況昭義恆冀方相與攻之， 昭義，李抱眞。恆冀，王武俊。 柰何以目前之急欲從人爲反逆乎！不若歸命朝廷，天子方蒙塵於外，聞魏博使至必喜，官爵旋踵而至矣。 旋踵，轉足也。 緖從之，遣使奉表詣行在，城守以俟命。	1
白莲塘下成新滟，绿柳堤边散密阴。精舍拂云松柏缭，死生何地不娱心。	0
瑶姬天帝女，精彩化朝云。宛转入宵梦，无心向楚君。锦衾抱秋月，绮席空兰芬。茫昧竟谁测，虚传宋玉文。	0
蓂留四叶书云后。此日孙枝秀。爱他风味似吾人。却是笔头能篆、又能文。青青两鬓年方壮。儿女俱成长。要添富寿共荣华。教取一庭兰玉，共成家。	0
身非居士常多病，心爱空王稍觉闲。师问寄禅何处所，浙东青翠沃洲山。金岭雪晴僧独归，水文霞彩衲禅衣。可怜石室烧香夜，江月对心无是非。	0
吴松初冷，记垂虹南望，残日西沈。秋入青冥三万顷，蟾影吞尽湖阴。玉斧为谁，冰轮如许，宫阙想寒深。人间奇观，古今豪士悲吟。苍弁丹颊仙翁，淮山风露底，曾赋幽寻。老去专城仍好客，时拥歌吹登临。坐揖龙江，举杯相属，桂子落波心。一声猿啸，醉来虚籁千林。	0
初，新豐王孝傑從劉審禮擊吐蕃爲副總管，與審禮皆沒於吐蕃。 新豐縣屬雍州，後改昭應縣。劉審禮沒，見二百二卷高宗儀鳳三年。吐，從暾入聲。 贊普見孝傑泣曰：貌類吾父。厚禮之，後竟得歸，累遷右鷹揚衞將軍。 光宅改左右武衞爲左右鷹揚衞。 孝傑久在吐蕃，知其虛實。會西州都督唐休璟請復取龜茲于闐疏勒碎葉四鎭， 復，扶又翻，又音如字。龜茲，音丘慈，又音屈佳。闐，徒賢翻，又徒見翻。棄四鎭見二百一卷高宗咸亨元年。 敕以孝傑爲武威軍總管，與武衞大將軍阿史那忠節將兵擊吐蕃。 此時旣改武衞爲鷹揚衞，不應復以舊官名命忠節。豈史家仍襲舊官名而書之邪？將，又音如字。 冬，十   月，丙戌，大破吐蕃，復取四鎭。置安西都護府於龜茲，發兵戍之。	1
兵革连年苦乱离，江东耆旧日衰微。身兼五福如公少，眼见重孙自古稀。未厌案头翻贝叶，方荣堂上戏斑衣。东风忽破南柯梦，回首音容涕泪挥。	0
聶崇岐標點王崇武覆校	1
以元顯錄尙書事。時人謂道子爲東錄，元顯爲西錄；西府車騎塡湊，東第門可張羅矣。   元顯無良師友，所親信者率皆佞諛之人，或以爲一時英傑，或以爲風流名士。由是元顯日益驕侈，諷禮官立議，以己德隆望重，旣錄百揆，百揆皆應盡敬。 舜納于百揆。禹宅百揆。周官曰：唐虞�古，建官維百，內有百揆四岳，外有州牧侯伯。皆以百揆爲官名。孔安國曰：揆，度也；舜舉八凱，使揆度百事，是言以百揆名官之義也。晉人多以百揆爲百官。 於是公卿以下，見元顯皆拜。時軍旅數起，國用虛竭，自司徒以下，日廩七升，而元顯聚斂不已，富踰帝室。 爲元顯亡國敗家張本。數，所角翻。斂，力贍翻。	1
陸納夾岸爲城，以拒王僧辯。納士卒皆百戰之餘，僧辯憚之，不敢輕進，稍作連城以逼之。納以僧辯爲怯，不設備；五月，甲子，僧辯命諸軍水陸齊進，急攻之，僧辯親執旗鼓，宜豐侯循親受矢石，拔其二城；納衆大敗，步走，保長沙。乙丑，僧辯進圍之。僧辯坐壟上視築圍壘，吳藏李賢明帥銳卒千人開門突出，蒙楯直進，趨僧辯。 帥，讀曰率。楯，食尹翻。趨，七喩翻。 時杜崱杜龕並侍左右，甲士衞者止百餘人，力戰拒之。 崱，士力翻。龕，苦含翻。 僧辯據胡牀不動，裴之橫從旁擊藏等，藏等敗退，賢明死， 李賢明，本侯景將也，景敗，歸王琳。 藏脫走入城。	1
微云兮淡月，万籁静兮猿啼。梅花兮无人言，夜气清兮露凄凄。	0
侵夕犹烦雨洒尘，銮舆才御霁光分。龙颜喜动双黄伞，花帽装成五采云。清跸一声天下喜，箫韶九奏世閒闻。侍臣扈从沾天宴，亲举尧觞更一欣。	0
城中楼阁似鱼鳞，不见清风起白蘋。试选苕溪最深处，仍呼我辈不羁人。窥船野鹤何曾下，见烛飞虫空自驯。绕郭荷花一千顷，谁知六月下塘春。	0
江上花木冻，雨中零落春。应由放忠直，在此成漂沦。嘉艳皆损污，好音难殷勤。天涯多远恨，雪涕盈芳辰。坐哭青草上，卧吟幽水滨。兴言念风俗，得意唯波鳞。枕席病流湿，檐楹若飞津。始知吴楚水，不及京洛尘。风浦荡归棹，泥陂陷征轮。两途日无遂，相赠唯沾巾。	0
何日老于菟，失脚来空山。山中无所食，瘦骨见孱颜。舐掌鼓饿舌，始信择肉艰。姑求一饱计，未肯藏榛菅。画师有深趣，粉墨不可删。兽心察凶毒，人事戒防闲。编须固莫敢，强弓亦徒弯。吾命傥足惜，斜阳掩柴关。	0
六出奇花已住开，郡城相次见楼台。时人莫把和泥看，一片飞从天上来。	0
纂擊破黁將王斐于城西，黁兵勢漸衰，遣使請救于禿髮烏孤。 使，疏吏翻。 九月，烏孤使   其弟驃騎將軍利鹿孤帥騎五千赴之。 帥，讀曰率。騎，奇寄翻。	1
是欢声盈万户。庆景陵礼毕，銮舆游步。西郊暖风布。喜湖山深锁，非烟非雾。传收绣羽。骅骝驰骤绒缕。望彤芳、稳稳金銮，衮鸾翔舞。云驭。近回天厩，锡宴琼津，洪恩均顾。霞天向暮。翠华动，舞韶举。绛纱笼千点，星飞清禁，银烛交辉辇路。瑞光中、渺祝无疆，太平圣主。	0
苦把文章邀劝人，吟看好个语言新。虽然不及相如赋，也直黄金一二斤。	0
风雨闇萧萧，鸡鸣暮复朝。碎声笼苦竹，冷翠落芭蕉。水鸟投檐宿，泥蛙入户跳。仍闻蕃客见，明日欲追朝。	0
拂衣何处去，高枕南山南。欲徇五斗禄，其如七不堪。早朝非晚起，束带异抽簪。因向智者说，游鱼思旧潭。	0
儒臣簪笔典州麾，重为江山缉旧仪。宴序古来元有礼，鹿鸣废后更无诗。科名到手还须耐，文字当场莫好奇。更尽工歌笙一曲，明年春洒上林枝。	0
月满秋夜长，惊乌号北林。天河横未落，斗柄当西南。寒蛩悲洞房，好鸟无遗音。商飙一夕至，独宿怀重衾。旧交日千里，隔我浮与沈。人生岂草木，寒暑移此心。	0
迂愚长与懒相兼，岁晚空馀白发添。坐送夕阳还黯黯，倚看新月露纤纤。	0
龟筴皆云二月佳，愁眉攒定几曾开。不如腐草成萤爝，绝似明珠隔蚌胎。啖月蟆何尝磔死，衔泥燕却已归来。清羸不敢深思索，信笔成章一散怀。	0
杨花尽做难拘管。也解趁、飞红伴。骢马无情人渐远。沙平浅渡，雨湿孤村，何处长亭晚。欲凭桃叶传春怨。算不似、斜风倩双燕。纵得书来春又换。只将心事，分付眉尖，寂寞梨花院。	0
神药不自閟，罗生满山泽。日有牛羊忧，岁有野火厄。越俗不好事，过眼等茨棘。青荑春自长，绛珠烂莫摘。短篱护新植，紫笋生卧节。根茎与花实，收拾无弃物。大将玄吾鬓，小则饷我客。似闻朱明洞，中有千岁质。灵厖或夜吠，可见不可索。仙人倘许我，借杖扶衰疾。	0
已作来迟迟，又为去猝猝。夺我佳友生，怅念鬓毛白。投闲如我宜，君则任繁剧。台府有闻知，使子固选择。子男古所尊，而此万家邑。邮筒即诗筒，簿书有闲日。迎门烂桃李，画饼不可食。况欲分其馀，岂救馋吻湿。留为别后哂，聊用破孤寂。数期还鲁疆，指日返赵璧。	0
买书堆屋当藏珍，砚水生春玉作麟。此老大蒙稽古力，至今疏草墨花新。	0
初，邵陵王綸以衡陽王獻爲齊州刺史，鎭齊昌，任約擊擒之，送建康，殺之。 考異曰：梁帝紀在十一月。今從太淸紀。 獻，暢之孫也。 暢，武帝之弟。	1
新雪满前山，初晴好天气。日西骑马出，忽有京都意。城柳方缀花，檐冰才结穗。须臾风日暖，处处皆飘坠。行吟赏未足，坐叹销何易。犹胜岭南看，雰雰不到地。	0
遥望渔舟，不阔尺八。凭阑一呕，已觉空喉。	0
車駕自小長安引還，令岑彭率傅俊臧宮劉宏等三萬餘人南擊秦豐。五月，己酉，車駕還宮。	1
百榼行春乐，千弓从猎豪。苦吟边月冷，飞镝野风高。奇策鞭殊俗，长缨系不毛。输君跃马贵，一等着青袍。	0
苍官愯愯护重岗，绿玉寒梢亚短墙。春事鸟啼三月老，路人风送百花香。蜂衙归去栏干静，江面飞来燕予忙。簿领堆中催白发，不知閒日许多长。	0
彩槴纵横设，雕厨次第开。须防何法盛，直入此中来。	0
颠米含毫野处名，略安栏槛不施扃。原田足雨陂塘白，天海无云岛屿青。邻叟扶犁耕斥卤，行人休树濯清泠。何时去作轩中客，并欲传公道德经。	0
花柳胚胎午夜风，一尊聊与破红封。醉馀安用淄渑口，妙处元无泾渭胸。纸帐不知寒浩荡，银幡自爱雪髼松。小楼认得春来处，晴霭苍茫南北峰。	0
生平未识洞霄宫，幸与东君访赤松。丹井千年犹好在，青山九锁不曾封。入门快睹云根石，矫首遐观天柱峰。凡骨变成仙骨了，此躯何患弗为龙。	0
有文殊佛来禅室，无后将军顾草庐。肉眼错看病居士，玉音犹记老尚书。	0
逊国同来访圣谟，适观争国誓师徒。耻生汤武干戈日，宁死唐虞揖让区。大义充身安是饿，清魂有所未应无。始终天地亡前后，名骨虽双此行孤。	0
角迥含秋气，桥长断洛尘。	0
青青芳桂树，幽阴在庭轩。向日阴还合，从风叶乍翻。共看霜雪后，终不变凉暄。	0
辛巳，蜀主祀南郊；壬午，大赦，改元武成。	1
吉仗凶仪备古今，哀歌仍杂管箫音。喧阗四海脩同轨，未满君王孝养心。	0
四海方无事，三秋大有年。百生无此日，万寿愿齐天。芍药和金鼎，茱萸插玳筵。玉堂开右个，天乐动宫悬。御柳疏秋景，城鸦拂曙烟。无穷菊花节，长奉柏梁篇。	0
吳諸葛恪遠遣諜人觀相徑要， 諜，達協翻。相，息亮翻。 欲圖壽春。太傅懿將兵入舒， 舒縣，屬廬江郡，春秋之故國也，時在吳魏境上，棄而不耕，去皖口甚近。 欲以攻恪，吳主徙恪屯於柴桑。 柴桑縣，漢   屬豫章郡，吳屬武昌郡，有柴桑山；在今江州德化西九十里。杜佑曰：江州尋陽縣南楚城驛，卽古之柴桑縣。宋白曰：江州瑞昌縣，蓋柴桑之舊城。	1
乙未，東魏丞相歡請釋邙山俘囚桎梏，配以民間寡婦。 此邙山之捷所獲西魏之兵也。捷事見上卷九年。桎，之日翻。梏，古沃翻。	1
过千岩万壑古蓬莱，招隐竟忘还。想乾坤清气，霏霏冉冉，却在阑干。洞户来时不锁，归水映花关。只可自怡悦，持寄应难。狂客如今何处，甚酒船去后，烟水空寒。正黄尘没马，林下一身闲。几消凝、此图谁画，细看来、元不是终南。无心好、休教出岫，只在深山。	0
天下才无几，夫君独患多。高文粲列宿，英辩泻长河。荣宦成朝梦，浮生度尺波。旧僚空执酒，相与泪滂沱。	0
闲吟游古观，静虑想神仙。上景非难度，阴功不易全。醮坛松作盖，丹井藓成钱。浩浩红尘里，谁来叩自然。	0
相府亭前梅六株，四围香影护琴书。月华犹带玉堂色，风味曾分金鼎馀。五柳门前空寂寞，三槐堂上竟萧疏。惟渠不变凌霜操，千古风标只自如。	0
柴荆长日闭，一径窈而深。花竹四时趣，简编千古心。户庭无俗驾，风月入骚吟。种秫多为酒，客来须共斟。	0
深洞莺啼恨阮郎，偷来花下解珠珰。碧云飘断音书绝，空倚玉箫愁凤皇。	0
试纵浮图目，闲纾客子情。轩腾超世界，指点识乡程。天大云攲野，江蒸气抱城。长风饶振薄，落日倒光晶。古色千年在，悲歌百虑盈。战争初自苦，成败几堪惊。狐兔穿蓬颗，珠玑入里氓。剑关犹北向，巫峡只东倾。往意增三叹，馀踪付一瞠。誓言逃俗网，碧海跨飞鲸。	0
庭户萧条燕雀喧，日高窗下枕书眠。祗闻留客教沽酒，未省逢人说料钱。洞口礼星披鹤氅，溪头吟月上渔船。九华山叟心相许，不计官卑赠一篇。	0
冬至一阳初动，鼎炉光满帘帏。五行造化太幽微。颠倒难穷妙理。遇此急须进火，速修犹恐迟迟。茫茫何处问天机。要悟须凭师指。	0
片石与孤松，曾经物外逢。月临栖鹤影，云抱老人峰。蜀客君当问，秦官我旧封。积膏当琥珀，新劫长芙蓉。待补苍苍去，樛柯早变龙。	0
检尽历头冬又残。爱他风雪忍他寒。拖条竹杖家家酒，上个篮舆处处山。添老大，转痴顽。谢天教我老来闲。道人还了鸳鸯债，纸帐梅花醉梦间。	0
杨柳阴阴细雨晴，残花落尽见流莺。春风一枝吹香梦，梦逐春风到洛城。	0
癸未，以左羽林大將軍辛京杲爲湖南觀察使。	1
落帆江口月黄昏，小店无灯欲闭门。侧出岸沙枫半死，系船应有去年痕。	0
乌衣更士能呼旦，金缕娇娘解唱歌。天与旅人供一笑，不然奈此寂寥何。	0
兹山已巉绝，盘道乏萦回。路向日边出，人从云外来。涧声高更咽，梅蕊雪犹开。却忆僧房坐，深炉拥细灰。	0
君不见阳羡周将军，射杀南山白额虎，千古万古声流闻。又不见宜兴赵大夫，南山三十有六虎，令行杀取无复馀。一虎昔何少，三十六虎今何多。虎多人不患，所患政之苛。苛政灭人门，猛虎戕人命。择祸莫若轻，泰山之人论已定。大夫性高明，下令走风雨。所知在田里，了不见台府。既令民免政之虎，又与民除虎之苦，四境之民歌且舞。或云杀虎太伤和，胡不令渠自渡河。我闻此言笑且呵，大夫忧民忧，岂必限吾土。不然邻国以为壑，信也白圭愈于禹。古阳羡，今宜兴。大夫邑之主，将军邑之民。主宾多寡事不同，千古万古同清芬。	0
行李西来又欲东，无情云雨锁长空。窗前细嚼书中味，膝上虚传瑟外风。老去苦无佳客语，新来忽有赏心同。钱唐江上云霄路，相对无因话月篷。	0
画烛烧兰暖复迷，殿帏深密下银泥。开门欲作侵晨散，已是明朝日向西。	0
户外世尘皆累，山中天籁无声。莫看螗蝉相捕，要教鹤舞鱼听。	0
笔工近岁说吴、俞，李、葛虚名总不如。虽是玉堂挥翰手，自怜白首尚抄书。	0
太傅越遣淮南內史王曠 考異曰：十六國春秋作王廣，今從帝紀。 將軍施融曹超將兵拒聰等。   曠濟河，欲長驅而前，融曰：彼乘險間出， 間，古莧翻。 我雖有數萬之衆，猶是一軍獨受敵也。且當阻水爲固以量形勢， 量，音良。 然後圖之。曠怒曰：君欲沮衆邪！ 沮，在呂翻。 融退曰：彼善用兵，曠闇於事勢，吾屬今必死矣！曠等於 章：甲十一行本於作踰；乙十一行本同；孔本同；張校同；退齋校同。 太行 行，戶剛翻。 與聰遇，戰於長平之間，曠兵大敗，融超皆死。	1
老插黄花不称。节物撩人且任。破帽略遮阑，嫌见星星越甚。不饮。不饮。和取蜂愁蝶恨。	0
云暖蓬莱日，风酣太液春。水光承步辇，花气入钩陈。伏槛留清跸，传觞属从臣。霏香连钓饵，落叶乱游鳞。镐饮恩知厚，衢樽赐愿均。更看追夏谚，先此咏逢辰。	0
壬申，隋以尙書右僕射趙煚兼內史令。 煚，古迥翻。	1
自辞莫府径归耕，同舍分携阙寄声。帐下飞书空有草，军中上级独无名。山深仆不闻时事，塞近君应得虏情。闻道汉东堪卧治，讯来依旧说招兵。	0
逐鹿走红尘，炎炎火德新。家肥生孝子，国霸有馀臣。帝道云龙合，民心草木春。须知烟阁上，一半老儒真。	0
身老深村负岁华，青苔径里是贫家。晚风一阵无端急，不为山人惜柚花。	0
夹岸垂杨展绿阴，倚空庭树照波心。游人不泛西溪水，岂见回环野径深。	0
魏公子無忌大破秦師於邯鄲下，王齕解邯鄲圍走。鄭安平爲趙所困，將二萬人降趙， 邯鄲，音寒丹。降，戶江翻。 應侯由是得罪。 鄭安平匿范睢以見王�，因此入秦爲相，故睢保任安平而用之。今安平降趙，故睢由此得罪。秦法：保任其人而不稱者與同罪。應，於陵翻。	1
枝南枝北出天然，雪艳烟痕若可怜。冷面峥嵘无向背，何尝有意向人妍。	0
春，正月，吳主以上大將軍陸遜爲丞相，其州牧都護領武昌事如故。 遜先爲荆州牧右都護，領武昌事。	1
投床栩栩复蘧蘧，不觉笼铜晓鼓初。服杀吾家老中垒，仰观星宿俯观书。	0
履声几月到园稀，雪后烟香特地宜。巳见新晴巢喜鹊，更添垂柳客黄鹂。人来有话亦大好，酒不酬春奚以为。今日正晴休怕冷，笑中天地角巾欹。	0
肘后奇书懒更开，只今年鬓已相催。但闻方士腾空去，不见童男入海回。无药能留炎帝在，有人曾哭老聃来。醉乡一路差堪向，终拟刘伶冢畔埋。	0
拓跋祿官卒，弟猗盧總攝三部，與廆通好。 祿官分國爲三部，事見上八十二卷惠帝元康五年。好，呼到翻。	1
洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。	0
秋日同文馆，重门静不开。云随鸿影去，风送乐声来。插架书千轴，论文酒百杯。脱花陈叶满，还是作愁媒。	0
昭昭竹殿开，奕奕兰宫启。懿范隆丹掖，殊荣辟朱邸。六佾荐徽容，三簋陈芳醴。万石覃贻厥，分圭崇祖祢。	0
去年来见荷初败，今岁归逢菊已残。残菊败荷浑似我，纵馀芬馥岂堪观。	0
未喜亭阴坐，先贪树畔行。溪浑因雨瀑，岩近得风清。一饭幽人福，三杯太古情。尚须冰月挂，来放雪涛倾。	0
祕書監牛弘 隋書牛弘傳：弘，安定鶉觚人，本姓尞氏。父允仕魏，賜姓牛氏。 上表，以典籍屢經喪亂， 上，時掌翻。喪，息浪翻。 率多散逸。周氏聚書，僅盈萬卷。平齊所得，除其重雜，裁益五千。興集之期，屬膺聖世。 重，直龍翻。裁，與纔同。屬，之欲翻。膺，當也。 爲國之本，莫此爲先。豈可使之流落私家，不歸王府！必須勒之以天威，引之以微利，則異典必臻，觀閣斯積。 漢東觀及天祿石渠等閣，皆藏書之所，故云。觀，古玩翻。 隋主從之。丁巳，詔購求遺書於天下，每獻書一卷，賚縑一匹。 賚，洛代翻，賜也，與也。縑，絹也；說文曰：幷絲繒。	1
酒渴何方疗，江波一掬清。泻瓯如练色，漱齿作泉声。味带他山雪，光含白露精。只应千古后，长称伯伦情。	0
丙寅，李惟岳遣兵與孟祐守束鹿， 束鹿，本鹿城縣。安祿山反，玄宗改縣爲束鹿以厭之，屬深州。九域志：在州西四十五里。宋白曰：束鹿縣，本漢西梁縣地，今縣南六十里有西梁故城尙存。 朱滔張孝忠攻拔之，進圍深州。惟岳憂懼，掌書記邵眞復說惟岳，密爲表，先遣弟惟簡入朝； 復，扶又翻。說，式芮翻。朝，直遙翻。 然後誅諸將之不從命者，身自入朝，使妻父冀州刺史鄭詵權知節度事，以待朝命。惟簡旣行，孟祐知其謀，密遣吿田悅。悅大怒，使衙官扈岌往見惟岳，讓之曰：尙書舉兵，正爲大夫求旌節耳， 事始見上卷二年。岌，魚及翻。尙，辰羊翻。爲，于僞翻；下非爲相爲同。 非爲己也。今大夫乃信邵眞之言，遣弟奉表，悉以反逆之罪歸尙書，自求雪身，尙書何負於大夫而至此邪！ 尙，辰羊翻。邪，音耶。 若相爲斬邵眞，則相待如初；不然，當與大夫絕矣。判官畢華言於惟岳曰：田尙書以大夫之故陷身重圍， 爲，于季翻。重，直龍翻。 大夫一旦負之，不義甚矣。且魏博淄靑兵強食富，足抗天下，事未可知，柰何遽爲二三之計乎！惟岳素怯，不能守前計，乃引邵眞，對扈岌斬之； 淄，莊持翻。岌，魚及翻。 發成德兵萬人，與孟祐俱圍束鹿。丙寅，朱   滔張孝忠與戰於束鹿城下，惟岳大敗，燒營而遁。 考異曰：實錄及舊惟岳傳止言惟岳一敗。按滔傳曰：滔與孝忠征之，大破惟岳於束鹿。滔命偏師守束鹿，進圍深州。惟岳乃統萬餘衆及田悅援兵圍束鹿。惟岳將王武俊以騎三千方陳橫進。滔繢帛爲狻猊象，使猛士百人蒙之，鼓譟奮馳，賊馬驚亂，隨擊，大破之，惟岳焚營而遁。據此，則是惟岳再敗也。燕南記，孟祐先敗，惟岳又敗。與滔傳相應，今從之。	1
孺子风流，孟尝门地，合下相当。俏似年时，送他织女，来嫁牛郎。满堂珠履飞觞。看花烛、迎归洞房。海誓山盟，从今结了，永效鸾凰。	0
壮士不曾悲，悲即无回期。如何易水上，未歌先泪垂。	0
左蜀富山水，锦屏秀而鲜。卿云常氤氲，佳气所盘旋。蕴此天地灵，并生文武贤。称忠著甲令，节制控两川。	0
燕赵有秀色，绮楼青云端。眉目艳皎月，一笑倾城欢。常恐碧草晚，坐泣秋风寒。纤手怨玉琴，清晨起长叹。焉得偶君子，共乘双飞鸾。	0
墨踪尘淡鬓华新，犹喜重来值故人。二十二年如转目，洛阳不改旧时春。	0
谁种离离碎玉苗，晓楼吟望兴偏饶。白云作伴宜长在，红日无情已半销。聚映早霞明野寺，散随春水过溪桥。世间安得王摩诘，醉展霜缣把笔描。	0
灼灼叶中花，夏萎春又芳。明明天上月，蟾缺圆复光。未如君子情，朝违夕已忘。玉帐枕犹暖，纨扇思何长。愿因西南风，吹上玳瑁床。娇眠锦衾里，展转双鸳鸯。	0
辛酉，蜀改明年元曰乾德。	1
夜长无睡起阶前，寥落星河欲曙天。十五年来明月夜，何曾一夜不孤眠。	0
欲出穷吾道，东西自未能。捲书唯对鹤，开画独留僧。落叶和云扫，秋山共月登。何年石上水，夜夜滴高层。	0
司馬懿使費曜戴陵留精兵四千守上邽， 上邽縣，前漢屬隴西郡，後漢以來屬漢陽郡。 餘衆悉出，西救祁山。張郃欲分兵駐雍郿， 雍郿二縣皆屬扶風郡。雍，於用翻。郿，音媚，又音眉。 懿曰：料前軍能獨當之者，將軍言是也。若不能當而分爲前後，此楚之三軍所以爲黥布禽也。 事見十二卷漢高帝十一年。觀懿此言，蓋自知其才不足以敵亮矣。 遂進。亮分兵留攻祁山，自逆懿于上邽。郭淮費曜等徼亮， 徼，讀曰邀。 亮破之，因大芟刈其麥， 芟，所銜翻。 與懿遇於上邽之東。懿斂軍依險，兵不得交，亮引還。	1
懊恼南窗一道风，只应天配与贫穷。不归罗绮飘飖处，故入松篁冷淡中。久座披襟尘榻稳，半醒吹面月帷空。城边菡萏今多少，偷得清香是尔功。	0
東魏遣中書舍人尉瑾來聘。	1
杜鹃有底怨春啼，燕子无端贴水飞。不种自红仍自白，野酴醾压野蔷薇。	0
门当竹径，鹭管苔矶，烟波自有闲人。棹入孤村，落照正满寒汀。桃花远迷洞口，想如今、方信无秦。醉梦醒，向沧浪容与，净濯兰缨。欸乃一声归去，对笔床茶灶，寄傲幽情。雨笠风蓑，古意谩说玄真。知鱼淡然自乐，钓清名、空在丝纶。笑未已，笑严陵、还笑渭滨。	0
叔世谁怜族派同，高情真有古人风。宗分大小稽周典，惠匝亲疏比范公。二顷开端能不吝，一编垂训可无穷。欲书盛事传千载，预愧衰孱语不工。	0
賊勢大熾，西脅汧隴。 頁六九八○	1
山南地熱，上以軍士未有春服，亦自御裌衣。 裌，音夾。	1
斜雪微沾砌，空堂夜语清。逆风听漏短，回烛向楼明。盥漱随禅伴，讴吟得野情。此欢那敢忘，世贵丈夫名。	0
白头何计是生涯，日日樽前卧落花。绿满池塘无一梦，夜来风雨过谁家。	0
嗟君七岁知念母，怜君壮大心愈苦。羡君临老得相逢，喜极无言泪如雨。不羡白衣作三公，不爱白日升青天。爱君五十著綵服，儿啼却得偿当年。烹龙为炙玉为酒，鹤发初生千万寿。金花诏书锦作囊，白藤肩舆帘蹙绣。感君离合我酸辛，此事今无古或闻。长陵朅来见大姊，仲孺岂意逢将军。开皇苦桃空记面，建中天子终不见。西河郡守谁复讥，颍谷封人羞自荐。	0
辛未，詔以呂興爲安南將軍，都督交州諸軍事，以南中監軍霍弋遙領交州刺史，得以便宜選用長吏。弋表遣建寧爨谷爲交趾太守， 爨氏，建寧之大姓，世爲耆帥，至隋唐爲東爨西爨蠻。杜佑曰：昆明在越巂西南，諸爨所居。 率牙門董元毛炅 炅，古迥翻，又古惠翻。 孟幹孟通爨能李松王素等將兵助興，未至，興爲其功曹王 章：甲十一行本王作李；乙十一行本同；孔本同；張校同。 統所殺。	1
谪居蓬岛别瑶池，春媚烟花有所思。为爱君心能洁白，愿操箕帚奉屏帏。	0
岭上朅来弄明月，千里银光寒不缺。虾䗫魍魉走死尽，直数秋毫上金阙。心如此月月如心，嗒然独据无弦琴。腾腾转空白日昼，诗带流星过南斗。	0
四海无拘系，行心兴自浓。百年三事衲，万里一枝筇。夜减当晴影，春消过雪踪。白云深处去，知宿在何峰。	0
便使丝絇离禁闼，还教牙纛傍天京。邺侯浪说君王宠，避谤江西几许程。	0
久之，虎使竟不再來， 使，疏吏翻。 魏主引公卿問行留之計，公卿或以爲宜止，或以爲宜行。帝曰：衆人紛紜，莫知所從。必欲盡行留之勢，宜有客主，共相起發。任城鎭南爲留議， 鎭南爲鎭軍。任，音壬。 朕爲行論，諸公坐聽得失，長者從之。衆皆曰：諾。鎭軍 章：十二行本軍作南；乙十一行本同；孔本同。 將軍李沖曰：臣等正以遷都草創，人思少安； 少，詩沼翻。 爲內應者未得審諦， 諦，音帝，亦審也。 不宜輕動。帝曰：彼降款虛實，誠未可知。 降，中江翻。 若其虛也，朕巡撫淮甸，訪民疾苦，使彼知君德之所在，有北向之心；若其實也，今不以時應接，則失乘時之機，孤歸義之誠，敗朕大略矣。 孤，負也。敗，補邁翻。 任城王澄曰：虎無質任，又使不再來，其詐可知也。今代都新遷之民，皆有戀本之心。扶老攜幼，始就洛邑，居無一椽之室， 椽，重緣翻。 食無甔石之儲。 應劭曰：齊人名小甕爲甔，甔受二石。甔，音都濫翻。   又冬月垂盡，東作將起，乃百堵皆興俶載南畝之時， 百堵皆興，謂新遷之人當作室也。俶載南畝，謂入春當東作也。二語皆詩語。俶，昌六翻，始也。 而驅之使擐甲執兵，泣當白刃，殆非歌舞之師也。 武王伐紂，前歌後舞。擐，音宦。 且諸軍已進，非無應接。若降款有實，待旣平樊沔，然後鑾輿順動，亦何晚之有！今率然輕舉， 率然，輕易之意。 上下疲勞；若空行空返，恐挫損天威，更成賊氣，非策之得者也。司空穆亮以爲宜行，公卿皆同之。澄謂亮曰：公輩在外之時，見張旗授甲，皆有憂色，平居論議，不願南征；何得對上卽爲此語！面背不同，事涉欺佞，豈大臣之義國士之體乎！萬一傾危，皆公輩所爲也。沖曰：任城王可謂忠於社稷。帝曰：任城以從朕者爲佞，不從朕者豈必皆忠！夫小忠者大忠之賊，無乃似諸！澄曰：臣愚闇，雖涉小忠，要是竭誠謀國；不知大忠者竟何所據！帝不從。	1
泰始元年乙酉二六五是年十二月，方受禪改元，此猶是魏咸熙二年。	1
蜂须蝉翅薄松松，浮动搔头似有风。一度出时抛一遍，金条零落满函中。	0
柳袅金丝，梨铺香雪，一年春事方中。烛前一见，花艳觉羞红。枕臂香痕未落，舟横岸、作计匆匆。明朝去，暮天平水，双桨碧云东。隔离歌一阕，琵琶声断，燕子楼空。叹阳台梦杳，行雨无踪。后会芙蕖未老，从今去、日望归鸿。愁如织，断肠啼鴂，饶舌诉东风。	0
春风用意匀颜色，销得携觞与赋诗。秾丽最宜新著雨，娇饶全在欲开时。莫愁粉黛临窗懒，梁广丹青点笔迟。朝醉暮吟看不足，羡他蝴蝶宿深枝。	0
有德名终大，无为福自延。更闻天子孝，荐术助长年。	0
细雨黄梅初熟，微风燕子交飞。手拈团扇写新题。心事恹恹难寄。片月只堪供恨，双星却有重期。石榴裙子正芬菲。知为何人慵系。	0
夫君雅志知谁会，身在寰中心物外。平生初不入州县，一任傍人惊且怪。日来杖屦忽相过，为我踏破松阴碎。亹亹清谈颇逼人，祇将万卷窥千载。得酒欢然竟不辞，右手持杯左手蟹。夫君真是人中豪，宁比寻常庸俗辈。不食蛤蜊何足羞，但能适口斯为快。山肴野蔌亦自佳，岂必莼羹与鲈脍。	0
又是春归烟雨村。一枝香雪度黄昏。竹外云低疏影亚。潇洒。水清沙浅见天真。瘦玉欺寒香不暖。堪羡。冰姿照夜月无痕。楼上笛声休听取。说与。江南人远易销魂。	0
利貞族孫誼爲蘇州刺史，自以其先自宋太尉淑以來，盡忠帝室， 袁淑死於宋元凶之難，袁顗以   死奉子勛，袁昂盡節於齊室，袁憲盡忠於陳後主。 謂琅邪王氏雖奕世台鼎，而爲歷代佐命， 琅邪王氏股肱晉室，而王弘爲宋室佐命，王儉爲齊室佐命，梁室之興，侯景之篡，王亮王克爲勸進之首。 恥與爲比，嘗曰：所貴於名家者，爲其世篤忠貞，才行相繼故也。 爲，于僞翻。行，下孟翻。 彼鬻婚姻求祿利者，又烏足貴乎！時人是其言。 因袁利貞併著袁誼之言，以其有益於名敎也。	1
痛填心兮不能语，寸断肠兮诉何处。春生万物妾不生，更恨香魂不相遇。	0
涔阳从事有嘉声，外计封章荐姓名。再命便为千室宰，于飞又出九重城。腰悬铜墨才犹屈，吟对江山思转清。楚客十年偏遂意，秋风满箸紫莼羹。	0
借问江湖与海水，何似君情与妾心。相恨不如潮有信，相思始觉海非深。	0
甲申，靈州總管楊師道擊突厥，破之。師道，恭仁之弟也。 楊恭仁時鎭涼州。厥，九勿翻。	1
群山处处尽凌空，未若奇峰隐寺中。一见便知名不弃，为传佳句满江东。	0
别时抆泪花无语。但一味、教郎住。此日扁舟游远浦。雨晴云树，月斜烟树。目断家何许。红笺不寄相思句。人在潇湘雁回处。屈指归期秋已暮。万千里路，两三头绪。恨不飞将去。	0
臣光曰：梁高祖之不終也，宜哉！夫人君聽納之失，在於叢脞； 孔安國曰：叢脞，細碎無大略。馬融曰：叢，總也。脞，小也。陸德明曰：脞，倉果翻；徐音鎖。 人臣獻替之病，在於煩碎。是以明主守要道以御萬機之本，忠臣陳大體以格君心之非，故身不勞而收功遠，言至約而爲益大也。觀夫賀琛之諫未 章：十二行本未上有亦字；乙十一行本同；孔本同。 至於切   直，而高祖已赫然震怒，護其所短，矜其所長；詰貪暴之主名， 詰，去吉翻。 問勞費之條目，困以難對之狀，責以必窮之辭。自以蔬食之儉爲盛德，日昃之勤爲至治， 昃，阻力翻。治，直吏翻。 君道已備，無復可加， 復，扶又翻。 羣臣箴規，舉不足聽。如此，則自餘切直之言過於琛者，誰敢進哉！由是姦佞居前而不見， 謂朱异周石珍輩也。 大謀顚錯而不知， 謂納侯景，復與東魏和也。 名辱身危，覆邦絕祀，爲千古所閔笑，豈不哀哉！	1
二月，丁巳，以兵部侍郞同平章事于琮爲山南東道節度使，以刑部侍郞判戶部奉天趙隱爲戶部侍郞同平章事。	1
前身本同社，宿业独临边。一悟镜空老，始知圆泽贤。归心忘犊佩，生术寄羊鞭。不似欧阳子，空留六一泉。	0
同城各多故，会面亦稀疏。及道须相别，临岐恨有馀。梁园飞楚鸟，汴水走淮鱼。众说裁军檄，陈琳远不如。	0
北阙献书寝不报，南山种田时不登。百人会中身不预，五侯门前心不能。身投河朔饮君酒，家在茂陵平安否。且此登山复临水，莫问春风动杨柳。今人昨人多自私，我心不说君应知。济人然后拂衣去，肯作徒尔一男儿。	0
有客抱琴宿，值予多怨怀。啼乌弦易断，啸鹤调难谐。曲罢月移幌，韵清风满斋。谁能将此妙，一为奏金阶。	0
绣幕盘龙四面开，清和时候已春回。五弦调畅宸衷乐，坐觉薰风万里来。	0
九月，丙子，秺敬侯金日磾薨。 秺，音妬。磾，丁奚翻。 初，武帝病，有遺詔，封金日磾爲秺侯，上官桀爲安陽侯， 恩澤侯表，安陽侯食邑於河內之蕩陰。水經註：陝縣有安陽城，武帝封上官桀爲侯國。 霍光爲博陸侯； 文穎曰：博，大；陸，平；取其嘉名，無此縣也；食邑於北海河間東郡。師古曰：蓋亦取鄕聚之名以爲國號，非必縣也。博陸初封，食北海河間；後益封，食東郡。 皆以前捕反者馬何羅等功封。 捕馬何羅事見上卷武帝後元元年。 日磾以帝少，不受封， 少，詩沼翻。 光等亦不敢受。及日磾病困，光白封，日磾臥受   印綬；一日薨。日磾兩子賞建俱侍中，與帝略同年，共臥起。賞爲奉車，建駙馬都尉。及賞嗣侯，佩兩綬，上謂霍將軍曰：金氏兄弟兩人，不可使俱兩綬邪？對曰：賞自嗣父爲侯耳。上笑曰：侯不在我與將軍乎？對曰：先帝之約，有功乃得封侯。遂止。	1
昔誓繻仍在，今行绶已新。春莺得迁友，夜鹤怨归人。倦枕低潮月，征帆截渚蘋。清时偏乐职，寒鳖佐吴醇。	0
城头吹角乱昏鸦，坐敞空楼感岁华。遥电不知何处雨，狂风还送一年花。洛桥禊席随流水，箕岭仙巢倚暮霞。出处半生虽未决，归心常傍故侯瓜。	0
才及春羔鼎祚移。	0
青冥联翼鹄，志节傲云机。凶变家多难，年荒岁愈饥。运乖生事拙，贫病壮心违。蚤岁忧虞少，今春弟妹归。气悲縻骆马，心感动摇徽。命矣无伤已，时哉叹式微。自从中夏瘦，半减去年肥。气槩摩天鸷，文华耀日翚。饮川容鼹鼠，障日让犁犩。南亩时躬稼，虚堂昼掩扉。有秋缘力穑，高节本知几。路入东城远，人行北道稀。树头云蔼蔼，草际蝶馡馡。古岸连樊圃，秋城秀蕨薇。断洪流滓泞，独木过攲巍。䆉稏香纷馥，菰蒲绿映围。访君非旦旦，相见亦依依。为问奚为乐，言他复谓譩。孝思诚辟色，傃隐始深讥。不见前贤者，何尝虑世非。浩歌行拾蕙，雩咏浴于沂。俨雅诚诗社，凄凉近钓矶。夜阶鸣蟋蟀，秋砌响蛜蝛。竹坞留残月，林虹带落晖。龟翻朝露叶，鱼动落莲衣。诗句时评品，曹刘幸发挥。鲛人龙颔宝，海客蚌胎玑。子意将全美，余心久所睎。众人皆捲舌，高论独其颀。掩月蟾蜍泣，飞霜蕙草葳。鲸鱼翻海浊，水碧带鱼飞。正可夷崧岱，公何愧隐扉。刚明文豹节，升降二龙旂。月满星藏彩，霞升燎有辉。愁魔攻肺腑，危坐复歔欷。	0
秋到郊原日夜凉。黍禾高下已垂黄。荷花犹有晚来香。天上佳期称七夕，人间好景是秋光。竹洲有月可徜徉。	0
圣历囗勤政，瑶图庆运长。寿宫开此地，仙驾缈何乡。风断清笳调，云愁绿旆扬。上升知不恨，弘济任城王。	0
鸾胶曲子久喧传，烈祖英明素薄焉。语草探怀周。	0
弟行兄出送，有约共凭栏。草木雨初过，江湖路转难。同怀年各长，重别酒无欢。明日双钟下，苍崖应独看。	0
帝选循良抚远民，由来百里应星辰。征车蜀道闻猿苦，祖帐西郊落叶频。莫为割鸡轻邑宰，应须叱驭效忠臣。锦城自古繁华地，好与风光作主人。	0
勃海靺鞨王武藝遣其將張文休帥海賊寇登州， 靺鞨，音末曷。將，卽亮翻。帥，讀曰率。 殺刺史韋俊，上命右領軍將軍葛福順發兵討之。 去年春，葛福順方以黨附王毛仲貶，今則仍爲宿衞；蓋毛仲旣誅，福順等復敍用也。開元九年，貶王晙梓州，已而復爲尙書，復居邊任，事亦類此。	1
玉烛传佳节，阳和应此辰。土牛呈岁稔，綵燕表年春。腊尽星回次，寒馀月建寅。梅花将柳色，偏思越乡人。	0
欲忘忘未得，欲去去无由。两腋不生翅，二毛空满头。坐看新落叶，行上最高楼。暝色无边际，茫茫尽眼愁。	0
空山宿雨涨前溪，芳草连云欲渡时。落日人心急星火，招招舟子更来迟。	0
壬戌，裴行儉等獻定襄之俘。乙丑，改元。 改元開耀。 丙寅，斬阿史那伏念阿史德溫傅等五十四人於都市。 旣書十月丙寅朔日食，方書壬戌裴行儉獻俘，乙丑改元，又書丙寅斬阿史那伏念等，是十月一月內有二丙寅矣。此舊史之誤，通鑑因之，失於檢點也。新書是年九月乙丑改元，蓋壬戌獻俘，亦九月事，前年命行儉爲定襄道行軍大總管以討突厥，故曰獻定襄之俘。	1
山圃饶秋色，林亭近晚晴。禽虫依月令，药草带人名。排石铺衣坐，看云缓带行。官闲惟此乐，与世欲无营。	0
年华摇落自骚骚，衰境牵人更畔牢。月里惊乌愁夜永，箧中团扇恨风高。烟霏曲霤蜘蛛织，气袭空阶蟋蟀号。恩重才疏归计晚，可怜身世一鸿毛。	0
枯虾乾栗排野盘，拥炉酌酒儿女筵。却愁诘朝祗明日，便数今宵为去年。瞻星惟恐斗柄落，续膏更愿灯花燃。小痴老怯坐自笑，无补漫废通夕眠。	0
西南失大将，带甲满天地。高人忧祸胎，感叹亦歔欷。	0
劉希暹內常自疑， 希暹黨附魚朝恩，朝恩死，故常自疑。暹，昔廉翻。 有不遜語，王駕鶴以聞。九月，辛未，賜希暹死。	1
雾云疏有叶，雨浪细无花。稳放扁舟去，江天自有涯。	0
班行想望岁空多，知有龙门未敢过。和近圣人师展季，勇为君子盗荆轲。三刀旧协庭闱梦，五腨今传里巷歌。复道谏书尝满箧，不唯诗句似阴何。	0
上以荆王賈無後，更以荆爲吳國；辛丑，立兄仲之子濞爲吳王， 服虔曰：濞，音帔，普懿翻。 王三郡五十三城。 爲後濞以吳反張本。	1
八年藩翰似侨居，只此谁知报玉除。旧将已成三仆射，老身犹是六尚书。时丁厚讟终无咎，道致中兴尚有馀。为问春风谁是主，空催弱柳拟何如。	0
娟娟天外月，正见上朝人。老桂欹藏树，纤钩侧抱轮。气清仍泛露，光淡即迎晨。尚作裴回意，西楼对结邻。	0
高湖回首恰周期，别后青山几度思。丹灶烟霞空入梦，夜窗风雨忆论诗。百年相会宁无约，九日来游竟失期。去去但坚金石操，岁寒松柏有深知。	0
白云深处学陈抟，一枕清风天地宽。月色似催人起早，泉声不放客眠安。甫能蝴蝶登天去，又被杜鹃惊梦残。开眼半窗红日烂，直疑道士夜烧丹。	0
初，李德裕執政，引白敏中爲翰林學士； 見二百四十六卷會昌二年。 及武宗崩，德裕失勢，敏中乘上下之怒，竭力排之，使其黨李咸訟德裕罪， 考異曰：實錄：白敏中令狐綯，在會昌中，德裕不以朋黨疑之，置之臺閣。及德裕失勢，抵掌戟手，同謀斥逐。而崔鉉亦以會昌末罷相怨德裕，大中初，敏中復薦鉉在中書，乃令其黨人李咸者訟德裕輔政時陰事，罷德裕留守，以太子少保分司東都。按舊傳，綯以大中二年自湖州刺史入知制誥，鉉以三年自河中節度使入爲相，此時未也。實錄誤。今按通鑑所書令狐綯知制誥，在是年六七月之間。湖州刺史有前字。 德裕由是自東都留守以太子少保分司。 分司東都也。	1
草堂虚洒待高真，不意清斋避世尘。料得焚香无别事，存心应降月夫人。	0
冬，十二月，戊子朔，日有食之。	1
我思佳人在何许，太行之阳济川上。结茆赋诗临清流，我情摇摇日西向。盘谷秋来阴复晴，谷口与谁来耦耕。卖刀买犊便能尔，功名付之勃与平。嗟余追逐老闾里，吟诗作赋不直水。韦编铅椠幸忘忧，甘与牛衣同卧起。相从当及壮年时，莫年多感定多悲。此身安归送归客，岂堪登临行路岐。万事纷纷战蛮触，不须白眼憎时俗。但愿如公无荣亦无辱，临流赋诗老亦足。	0
月忿云遮却，云遭月辊翻。斩新灯世界，特地玉乾坤。兔舞催诗句，蟾醒笑醉魂。姮家且莫睡，照管失金盆。	0
南郡王義宣至鵲頭，慶之送爽首示之，幷與書曰：僕荷任一方，而釁生所統。 去年，慶之鎭盱眙，今使之專征，蓋兼督兗豫。荷，下可翻。釁，許覲翻。 近聊帥輕師，指往翦撲， 輕師，言非重兵。撲，普卜翻。 軍鋒裁及，賊爽授首。公情契異常， 言義宣與爽相結，情契異於常人。 或欲相見，及其可識，指送相呈。爽累世將家， 魯爽父軌，軌父宗之，三世將家。 驍猛善戰，號萬人敵； 驍，堅堯翻。 義宣與質聞其死，皆駭懼。	1
群生宗法界，秘密十方尊。大教缘心识，周通一念存。	0
多情如病苦难医，头绪多于折藕丝。送客落花行马处，望乡残月倚楼时。忆来几入春深梦，感极翻成酒后悲。大抵为君言不尽，彩笺闲咏合欢诗。	0
董卓謂袁紹曰：天下之主，宜得賢明，每念靈帝，令人憤毒！ 賢曰：毒，恨也。 董侯似可，今欲立之，爲能勝史侯否？人有小智大癡，亦知復何如？爲當且爾，劉氏種不足復遺！ 且爾，猶言且如此也。卓意欲廢漢自立。 紹曰：漢家君天下四百許年，恩澤深渥，兆民戴之。今上富於春秋，未有不善宣於天下。公欲廢嫡立庶，恐衆不從公議也！卓按劍叱紹曰：豎子敢然！ 敢然，猶言敢如此也。 天下之事，豈不在我！我欲爲之，誰敢不從！爾謂董卓刀爲不利乎！紹勃然曰：天下健者豈惟董公！引佩刀，橫揖，徑出。卓以新至，見紹大家，故不   敢害。紹縣節於上東門， 縣所假司隸節也。上東門，位在寅。賢曰：雒陽城東面北頭門也。縣，讀曰懸。 逃奔冀州。	1
未正阶槐位，先登省辖崇。帝方咨傅野，天遽夺杨公。黻冕恩褒德，箫笳礼送终。淮滨故人在，一恸向西风。	0
太后春秋雖高，善自塗澤，雖左右不覺其衰。丙戌，敕以齒落更生，九月，庚子，御則天門，赦天下，改元。 至是方改元長壽，自此以後方是長壽元年。 更以九月爲社。 更，工衡翻。	1
荆南節度使衞伯玉遭母喪，六月，戊戌，以殿中監王昂代之。伯玉諷大將楊鉥等拒昂留己； 鉥，十律翻。 甲寅，詔起復伯玉鎭荆南如故。	1
积水增波润，苍霞变露馀。断烟随鸟远，寒叶向人疏。萍老犹迎日，莲衰尚戏鱼。临川方病涉，谁借郑卿舆。	0
半夜灯残鼠上檠。上窗风动竹，月微明。梦魂偏记水西亭。琅玕碧，花影弄蜻蜓。千里暮云平。南楼催上烛，晚来晴。酒阑人散斗西倾。天如水，团扇扑流萤。	0
画省深沉天上居，道貌日与尘客疏。天公恐我太寂寞，更遣两仙同校书。名臣已去骑箕尾，尚有规模在新史。浩然初若泛沧溟，目眩形劳安得止。兴亡治乱略可知，两公少壮方施为。斋房比邻数相就，听公清谈胜饮酒。	0
洞然一止水，浪静仍风恬。心微在精一，动凶由二三。根深自生色，形神犹饮酣。一毛犹有伦，声臭无容参。	0
倚天长剑截云孤，报国纵横见丈夫。五载登坛真宰相，六重分阃正司徒。曾闻转战平坚寇，共说题诗压腐儒。料敌知机在方寸，不劳心力讲阴符。	0
我学言诗诗不奇，蒋君言命却能诗。岁寒如许松不改，春信未来梅已知。丘壑何如归去好，江湖终匪老来宜。辰州极去湘南近，办取柴桑三径资。	0
春时宿处雨浪浪，至后重投张氏庄。际晚乌银何许买，夕阳特地恋寒窗。	0
噫吁嘻！屈原放，贾谊投。晦之流，子望囚。古人今人皆不免，才能累身才反仇。吾友仲渊少学古，胸中疏落罗孔周。点毫磨墨作文字，壮哉笔力追群牛。三十青衫得一尉，尺泽寸波蛰长虬。清廉爱民复材武，一日得罪系滁州。噫吁嘻！屈原忠臣楚之望，贾谊少年才无俦。晦之子望俱命世，麒麟头角争崔崷。时不与兮将柰何，仲渊仲渊勿涕流。	0
徐步移班杖，看山仰白头。翠深开断壁，红远结飞楼。日出清江望，暄和散旅愁。春城见松雪，始拟进归舟。	0
一日迢迢每一餐，我心难伏我无难。南檐十月绳床暖，背卷真经向日看。	0
庚辰，以初立太子，敕宴百官及命婦於宣政殿， 西京東內正殿曰含元，後殿曰宣政。 引九部伎及散樂自宣政門入。 杜佑曰：散樂，卽百戲也。伎，渠綺翻。散，悉亶翻。 太常博士袁利貞上疏，以爲：正寢非命婦宴會之地，路門非倡優進御之所， 上，時掌翻。倡，音昌。 請命婦會於別殿，九部伎自東西門入，其散樂伏望停省。上乃更命置宴於麟德殿； 麟德殿，麟德中所作也。閣本大明宮圖：翰林院密邇麟德殿。韋執誼曰：翰林院在右銀臺門內，麟德殿在西重廊之後。更，工衡翻。 宴日，賜利貞帛百段。利貞，昂之曾孫也。	1
師德在河隴，前後四十餘年，恭勤不怠，民夷安之。性沈厚寬恕，狄仁傑之入相也，師德實薦之；而仁傑不知，意頗輕師德，數擠之於外。 沈，持林翻。數，所角翻。擠，子西翻，又子細翻。 太后覺之，嘗問仁傑曰：師德賢乎？對曰：爲將能謹守邊陲， 將，卽亮翻；下同。 賢則臣不知。又曰：師德知人乎？對曰：臣嘗同僚，未聞其知人也。太后曰：朕之知卿，乃師德所薦也，亦可謂知人矣。仁傑旣出，歎曰：婁公盛德，我爲其所包容久矣，吾不得窺其際也。   是時羅織紛紜，師德久爲將相，獨能以功名終，人以是重之。	1
半生虚老太平日，一日不知人不识。鬓毛斑斑黑无几，渐与布衣为一色。平时功名众所料，数奇辜负师友责。世为长物穷且忍，静看诸公树勋德。欲持牛衣归颍川，结庐抱耒箕隗前。祇将残龄学农圃，试问瀛洲紫府仙。	0
十二月，燕王熙襲契丹。 契丹本東胡種，其先爲匈奴所破，保鮮卑山。魏靑龍中，部酋軻比能桀驁，爲幽州刺史王雄所殺，部衆遂微，逃潢水之南，黃龍之北，後自號曰契丹，種類繁盛。契，欺詰翻。程大昌曰：契丹之契，讀如喫。	1
芳葩丰美折轻红，想是祇园秀气钟。解使金仙犹动色，窥阑谁不解愁容。	0
缇室重飞玉琯灰，物华全与斗杓回。依依残腊无情别，历历新春满眼来。强取酒卮浮翠柏，懒开粽叶觅杨梅。男儿努力平生志，肯使功名落草莱。	0
楊定尋徙治歷城，置儲蓄於百頃， 百頃，自楊茂搜以來，保爲巢穴。 自稱龍驤將軍仇池公，遣使來稱藩； 驤，思將翻。使，疏吏翻。 詔因其所號假之。其後又取天水略陽之地，自稱秦州刺史隴西王。	1
出家要清闲，清闲即为贵。如何尘外人，却入尘埃里。一向迷本心，终朝役名利。名利得到身，形容已憔悴。况复不遂者，虚用平生志。可怜无事人，未能笑得尔。	0
辛恭靖固守百餘日，魏救未至，秦兵拔洛陽，獲恭靖。恭靖見秦王興，不拜，曰：吾不爲羌賊臣！興囚之，恭靖逃歸。自淮漢以北，諸城多請降，送任於秦。 降，戶江翻。	1
辛亥，吳越兵內外合擊淮南兵，大破之，擒其將何朗等三十餘人，奪戰艦二百艘。 艘，蘇遭翻。 周本夜遁，又追敗之於皇天蕩。 此皇天蕩非眞州大江中之皇天蕩。按宋熙寧三年平江府崑山縣人郟亶上奏言水利，長洲縣界有長蕩皇天蕩，此則是也。敗，補邁翻。 鍾泰章將精兵二百爲殿， 殿，丁練翻。 多樹旗幟於菰蔣中， 菰，卽蔣也。幟，昌志翻。 追兵不敢進而還。 還，從宣翻，又如字。	1
上林令侯敏 唐司農之屬有上林署令，從七品下，掌苑囿縣地之事，凡植果樹蔬以供朝會祭祀，及季冬藏冰皆主之。 素諂事俊臣，其妻董氏諫之曰：俊臣國賊，指日將敗，君宜遠之。 遠，于願翻。 敏從之。俊臣怒，出爲武龍令。 武龍縣屬田州，開蠻洞置。舊書作武籠，云失廢置年月。又涪州有武龍縣，武德二年分涪陵置。 敏欲不往，妻曰：速去勿留！俊臣敗，其黨皆流嶺南，敏獨得免。	1
十年通籍向苍龙，孤直何缘免讳穷。欲识深心似鱼鸟，不将山海换池笼。	0
我生家住浙江西，不见江山自是痴。浮远堂前今日望，画图待我看潮时。	0
十一月，戊戌晦，日有食之。	1
天寒岁暮两无聊，访戴那辞千里遥。直上洞天三十六，马蹄迤逦步琼瑶。	0
呂光自龜茲還至宜禾， 班志：敦煌郡廣至縣昆侖障，宜禾都尉治，晉分爲宜禾縣，屬晉昌郡。劉昫曰：瓜州常樂縣，漢廣至縣；魏分廣至置宜禾縣；李暠於此置涼興郡，隋廢，置常樂鎭，武德五年，改鎭爲縣。龜茲，音丘慈。 秦涼州刺史梁熙謀閉境拒之。高昌太守楊翰言於熙曰： 李延壽曰：高昌者，車師前王之故地。昔漢武帝遣兵西討，師旅頓弊，其中尤困者住焉，地勢高敞，人庶昌盛，因名高昌。其地有漢時高昌壘。晉爲高昌郡；後因爲國名。 呂光新破西域，兵強氣銳，聞中原喪亂， 喪，息浪翻。 必有異圖。河西地方萬里，帶甲十萬，足以自保。若光出流沙，其勢難敵。高梧谷口險阻之要，宜先守之而奪其水； 高梧谷口，當在高昌西界。 彼旣窮渴，可以坐制。如以爲遠，伊吾關亦可拒也。 伊吾縣，晉置，屬晉昌郡，有伊吾關。 度此二阨，雖有子房之策，無所施矣！ 言地險旣失，雖有張良之計，無所用也。 熙弗聽。美水令犍爲張統謂熙曰：今關中大亂，京師存亡不可知。 長安已陷，而涼州不知，道梗故也。犍，居言翻。 呂光之來，其志難測，將軍何以抗之？熙曰：憂之，未知所出。統曰：光智略過人，今擁思歸之士，乘戰勝之氣，其鋒未易當也。 易，以豉翻。 將軍世受大恩，忠誠夙著，立勳王室，宜在今   日。行唐公洛，上之從弟，勇冠一時， 從，才用翻。冠，古玩翻。 爲將軍計，莫若奉爲盟主以收衆望，推忠義以帥羣豪， 帥，讀曰率；下同。 則光雖至，不敢有異心也。資其精銳，東兼毛興， 毛興時刺河州。 連王統楊璧， 王統時刺秦州，楊璧時刺南秦州。 合四州之衆，掃兇逆，寧帝室，此桓文之舉也。熙又弗聽，殺洛于西海。 洛徙西海見一百四卷太元五年。梁熙旣欲拒呂光，又殺苻洛，不過欲保據涼州，非有扶顚持危之志也。	1
元载相公曾借箸，宪宗皇帝亦留神。旋见衣冠就东市，忽遗弓剑不西巡。牧羊驱马虽戎服，白发丹心尽汉臣。唯有凉州歌舞曲，流传天下乐闲人。	0
秋色满东篱。露滴风吹。凭谁折取泛芳卮。长是年年重九日，苦恨开迟。因记得当时。共捻纤枝。而今寂寞凤孤飞。不似旧来心绪好，惟有花知。	0
君知六凿皆为赘，我有一言能决疣。病客巧闻床下蚁，痴人强觑棘端猴。聪明不在根尘里，药饵空为婢仆忧。但试周郎看聋否，曲音小误已回头。	0
太守拥朱轮，东郊物候新。莺声随坐啸，柳色唤行春。谷口云迎马，溪边水照人。郡中叨佐理，何幸接芳尘。	0
杏坛铿尔瑟声稀，剑佩三千羽盖飞。独对春风吟咏处，从今愿学舞雩归。	0
珂马朝归连万石，槊门洞启亲迎客。北堂珍重琥珀酒，庭前列肆茱萸席。长袖迟回意绪多，清商缓转目腾波。旧传比翼侯家舞，新出将雏主第歌。汉家绛灌馀兵气，晋代浮虚安足贵。正逢天下金镜清，偏加日饮醇醪意。谁复遨游不复归，闲庭莫畏不芳菲。会待城南春色至，竟将花柳拂罗衣。	0
白发添双鬓，空宫又一年。音书鸿不到，梦寐兔空悬。地远星辰侧，天高雨露偏。圣期知有感，云海漫相连。	0
灵照羁魂章水西，冷风残雪古招提。老怀已作空花看，更把楞严晓病妻。	0
万里飘然不系舟，酒垆一笑便相投。千金不换金丹诀，何事惟须一布裘。	0
客中四月衣犹裌，桐下今年米似金。惘惘江山归兴动，悠悠岁月主恩深。三春已过仍淫雨，百事无缘空苦心。五十三年堪一笑，白头底用觅知音。	0
悬榻有妙致，脱冠论古情。羁愁一杯尽，好句万人惊。谈麈初未厌，樯乌俄小征。遥怜柁楼底，别夜月孤明。	0
白马湖平秋日光，紫菱如锦彩鸳翔。荡舟游女满中央，采菱不顾马上郎。争多逐胜纷相向，时转兰桡破轻浪。长鬟弱袂动参差，钗影钏文浮荡漾。笑语哇咬顾晚晖，蓼花缘岸扣舷归。归来共到市桥步，野蔓系船萍满衣。家家竹楼临广陌，下有连樯多估客。携觞荐芰夜经过，醉踏大堤相应歌。屈平祠下沅江水，月照寒波白烟起。一曲南音此地闻，长安北望三千里。	0
辞僧下水栅，因梦岳钟声。远路独归寺，几时重到城。风高寒叶落，雨绝夜堂清。自说深居后，邻州亦不行。	0
朝牧牛，牧牛下江曲。夜牧牛，牧牛度村谷。荷蓑出林春雨细，芦管卧吹莎草绿。乱插蓬蒿箭满腰，不怕猛虎欺黄犊。	0
想赴瑶池约。向东风、名姬骏马，翠鞯金络。太液池边鹄群下，又似南楼呼鹤。画不就、秾纤娇弱。罗帕封香来天上，泻铜盘、沆瀣供清酌。春去也，被留却。芳魂再返应无药。似诗咏、绿衣黄里，感伤而作。爱惜尚嫌蜂采去，何况流莺蹴落。且放下、珠帘遮著。除却江南黄九外，有何人、敢与花酬酢。君认取，莫教错。	0
粉堞五七里，青帘三四家。客沽北府酒，女唱后庭花。	0
惯分符竹理疲民，来往贤星又两春。语到江山端有助，化行风俗自还淳。我知既去思何武，人叹无从借寇恂。别酒径须拚一醉，他时良会恐无因。	0
巡历郡邑间，人若未厌弃。夹道争向观，疑我形孰似。得之道听馀，咸谓物吐气。老奸与宿赃，神夺而心悸。预知犯难逃，已多速奔避。先尝受其赇，今皆偿之既。非慑使者来，安得自知畏。予默揆诸心，斯言未深契。一切气不美，先儒说有味。彝伦若尽去，太半为鬼魅。禽兽争食人，殆盈野盈市。迹其所作为，殆恶过异类。不洁食不饱，甚焉官与吏。惨酷以济之，甚若豺虎噬。岂直如得情，哀矜至流涕。刑法用当穷，根本惕若厉。岂谓犹有民，能喜使者至。或鞠躬焚香，或远送旗帜。望来漳民情，愿留泉民意。此犹硕果然，不食生可觊。惟知有罪者，患不速去离。何啻千百辈，施行才一二。自叹水一杯，孰救炎火炽。伤心复伤心，竟夕不能寐。	0
李納軍於濮陽，爲河南軍所逼，奔還濮州， 考異曰：時濮州治鄄城，別有濮陽縣。按九域志，濮陽縣東至濮州九十里。濮，博木翻。 徵援兵於魏州。田悅遣軍使符璘將三百騎送之， 使，疏吏翻。璘，離珍翻。將，卽亮翻。騎，奇寄翻。 璘父令奇謂璘曰：吾老矣，歷觀安史輩叛亂者，今皆安在！田氏   能久乎！汝因此棄逆從順，是汝揚父名於後世也。齧臂而別。璘遂與其副李瑤帥衆降於馬燧。 齧，魚結翻。帥，讀曰率。降，戶江翻。 悅收族其家，令奇慢罵而死。瑤父再春以博州降，悅從兄昂以洺州降， 從，才用翻。洺，音名。 王光進以長橋降。悅入城旬餘日，馬燧等諸軍始至城下，攻之，不克。	1
峡水清一线，峡山赭千层。禹力不到处，蜀灵用功深。蛟龙改窟穴，日暮闻微吟。遥想风雨夕，扁舟系枫林。	0
梨花雪压枝，莺啭柳如丝。懒逐妆成晓，春融梦觉迟。鬓轻全作影，嚬浅未成眉。莫信张公子，窗间断暗期。花红兰紫茎，愁草雨新晴。柳占三春色，莺偷百鸟声。日长嫌辇重，风暖觉衣轻。薄暮香尘起，长杨落照明。	0
己卯，進晉公爵爲王，增封十郡。 高貴鄕公甘露三年，晉公始封八郡；帝景元之三年，加封同州之弘農，雍州之馮翊，凡十郡；今又增封十郡，凡二十郡。 王祥何曾荀顗共詣晉王， 顗，魚豈翻。 顗謂祥曰：相王尊重，何侯與一朝之臣 何侯，謂何曾。一朝之臣，謂舉魏朝之臣也。朝，直遙翻；下同。 皆已盡敬，今日便當相率而拜，無所疑也。祥曰：相國雖尊，要是魏之宰相，吾等魏之三公；   王公相去一階而已，安有天子三公可輒拜人者！損魏朝之望，虧晉王之德，君子愛人以禮，我不爲也。及入，顗遂拜，而祥獨長揖。王謂祥曰：今日然後知君見顧之重也！	1
请外天难达，留中日不遑。乌啼金殿月，鹭集玉阶霜。出晚缘堂白，归时报录黄。来年六十一，六十鬓苍苍。	0
何处春深好，春深博弈家。一先争破眼，六聚斗成花。鼓应投壶马，兵冲象戏车。弹棋局上事，最妙是长斜。	0
丞相張蒼御史大夫馮敬奏請定律曰：諸當髡者爲城旦舂； 髡，�也，謂去其髮及其耏鬢。應劭曰：城旦者，旦起行治城；舂者，婦人不豫外傜，但舂作米：皆四歲刑也。 當黥髡者鉗爲 章：乙十一行本作當黥者髡鉗爲。 城旦舂； 鉗者，以鐵束其頸。 當劓者笞三百；當斬左止者笞五百；當斬右止及殺人先自吿及吏坐受賕枉法守縣官財物而卽盜之已論而復有笞罪者皆棄市。 師古曰：止，足也；當斬右足者，以其罪次重，故從棄市也。殺人先自告，謂殺人先自首得免罪者也。吏受賕枉法，謂受賂而曲公法者也。守縣官財物而卽盜之，卽今律所謂主守自盜者也。殺人害重受賕盜物贓汙之身，故此三罪已被論而又犯笞，亦皆棄市。 罪人獄已決爲城旦舂者，各有歲數以免。 城旦舂滿三歲爲鬼薪白粲，鬼薪白粲一歲爲隸臣妾，隸臣妾一歲免爲庶人；隸臣妾滿二歲爲司寇，司寇一歲及作如司寇二歲皆免爲庶人。 制曰：可。	1
树无一叶万梢枯，活底秋江水墨图。幸自寒林俱淡笔，却将浓墨点栖乌。	0
驽骀嘶叫知无定，骐骥低垂自有心。山上高松溪畔竹，清风才动是知音。	0
和靖墓荒吟骨冷，孤山新庙尚危栏。便当纯用梅花祭，一洗蕉黄与荔丹。	0
羌笛梅花引，吴溪陇水情。寒山秋浦月，肠断玉关声。	0
北路古来难，年光独认寒。朔云侵鬓起，边月向眉残。芦井寻沙到，花门度碛看。薰风一万里，来处是长安。	0
认得前家令，宫人泪满裾。不知梁佐命，全是沈尚书。	0
簇簇枝头缀浅黄，鼻通四远熟留藏。秋于对树疑添色，雨不多时怕减香。花事索人非易管，诗情得酒为新尝。丛芳德色惊人句，影下重吟驻夕阳。	0
宿雨惊眠变早凉，喜成风便放归航。山云野树水墨暗，芦叶荷花文绣香。藉枕冰藤醒倦思，打帘珠浪发清狂。天围平浦方宜眼，便腹飞帆莫太忙。	0
十一月，吳孫綝遷大將軍。綝負貴倨傲，多行無禮。峻從弟憲嘗與誅諸葛恪， 與，讀曰預。 峻厚遇之，官至右將軍無難督，平九官事。 九官，卽九卿也。魏明帝太和二年，吳主還建業，留尙書九官於武昌。 綝遇憲薄於峻時，憲怒，與將軍王惇謀殺綝，事泄，綝殺惇，憲服藥死。	1
判司碌碌尘埃间，可能老此横海鳣，一朝雷雨插两翰。九江风高浪如屋，万里扁舟帆一幅，梦魂先绕湖山绿。玉除有地容著身，且为岷峨起斯文，莫来憔悴随鸡群。	0
风云虽不定，日雨亦易乾。残春犹凛凛，助我朝食寒。想见芳野田，士女游班班。去者日以疏，更为来者欢。青红间车马，日暮醉墦间。	0
皂隶百轻肥，金朱弹丸箧。君方踞胡床，风掀缃册叶。	0
桃杏初开已去家，又逢兰菊绽新花。感时谩缀茱萸佩，惜别应怜棠棣华。迢递宦游来日下，悠扬归思绕天涯。一尊重到平津閤，惆怅文窗旧绿纱。	0
若人胸次中，自有万人敌。胡不筹前箸，时清偃金革。婆娑林壑间，亦自适其适。凭高著胡床，千里献物色。稻畴棋局方，指数皆历历。海山疑有无，云树半明没。高怀安在哉，流目送鸿翼。冷笑蚁垤卑，偪仄复偪仄。淋漓呼酒徒，挥洒延墨客。不记訾家洲，休赋云梦泽。何当从公游，汗漫挥八极。	0
入闽多古松，夹道疏复密。未尝识兵火，既久蔽云日。蠢兹惰游民，深夜腰斧出。斸根取脂肪，窃负如鬼疾。譬诸人刖趾，僵仆立可必。供君一瞬光，夭彼千岁质。暴殄圣垂诫，樵采官著律。徼吏嗜鸡豚，熟视不诃诘。登高抚逵路，巨干日萧瑟。哀哉暑行人，暍死谁汝恤。	0
太上虚皇出灵篇，黄庭真人舞胎仙。髯耆两卿相后前，丱妙夹侍清且妍。十有二神服锐坚，巍巍堂堂人中天。问我何修果此缘，是心朝空夕了然，恐非其人世莫传。殿以二士苍鹄骞，南随道师历山渊。山人迎笑喜我还，问谁遣化老龙眠。	0
高阁寒轻，映万朵芳梅，乱堆香雪。未待江南，早冠百花，先占一阳佳节。剪彩凝酥，无处学、天然奇绝。便寿阳妆，工夫费尽，艳姿终别。风里弄轻盈，掩珠英明莹，待腊飘烈。莫放芳菲歇。剩永宵欢赏，酒酣吟折。倒玉何妨，且听取、樽前新阕。怕笛声长，行云散尽，谩悲风月。	0
吏上重门钥，楼喧叠鼓挝。翠沈遥岭树，红敛暝丛花。杼促虫声急，眉拖月魄斜。烦心销热尽，不待镇嘉瓜。	0
南州石黛有遗妍，目极危梯月上弦。一水相忘空脉脉，双金何路致拳拳。仙源日永桃无援，客馆春轻柳未眠。欲写微词托归雁，风高岭阔又经年。	0
君登石渠阁，荏苒十过春。编摩业既卒，出入命已频。人情叹荣滞，雅意犹逡巡。襟怀恬而旷，鬓发黳如新。躬随省中籍，念切堂上亲。前时动乡思，归梦趋梁岷。乞符去故里，拜疏伏紫宸。恩颁尺一诏，宠驾双朱轮。朝为浮瀛侣，暮作临邛宾。谁言蜀道远，自喜家山邻。岁晏风惨惨，行役心欣欣。怊怅同舍友，仳离照心人。杯行莫辞满，分携只明晨。	0
识情变易须臾期，躁动未得安无为。幽思伤神静生苦，游艺且复招僧棋。棋中趣味亦何有，胜负纷纷翻覆手。分排事外杂窥图，得失坐中分好丑。要须忘年在书史，不出空斋见千里。昏尘积习要揩磨，晚学未应谈至理。终当谢遣惠子琴，不挂一弦存五音。日损其半思虑尽，此道孰知无古今。	0
三四仙女儿，身著瑟瑟衣。手把明月珠，打落金色梨。	0
秋中帝里经旬雨，晴后蝉声更不闻。牢落闲庭新病起，故乡南去雁成群。	0
史炤釋文曰：蓼縣之隄，音力竹切。費本同。余考五代志，梁郡無蓼縣也。元豐九域志曰：蓼堤，漢梁孝王築，在梁郡西北。通鑑本文言去梁郡七里。若以蓼縣爲梁郡附城之縣，則當治郭下；若以蓼縣爲外縣，無緣去城七里便置縣。史炤之說不待攻而破矣。蓼，讀如字。	1
白简初分命，黄金已在腰。恩华通外国，徒御发中朝。雨雪从边起，旌旗上陇遥。暮天沙漠漠，空碛马萧萧。寒路随河水，关城见柳条。和戎先罢战，知胜霍嫖姚。	0
梦长随永漏，吟苦杂疏钟。动盖荷风劲，沾裳菊露浓。	0
燕王垂以農爲使持節都督幽·平二州·北狄諸軍事幽州牧，鎭龍城。 使，疏吏翻。 徙平州刺史帶方王佐鎭平郭。農於是創立法制，事從寬簡，淸刑獄，省賦役，勸課農桑，居民富贍，四方流民前後至者數萬口。先是幽冀流民多入高句麗， 先，悉薦翻。 農以驃騎司馬范陽龐淵爲遼東太守，招撫之。	1
沙步未多远，里名还异原。对江穿野店，各路入深村。秋水乘新汲，春芽煮不浑。舟中争上岸，竹里有清樽。	0
阿娇金屋闭，群玉奉龙舆。夜色明光酒，春风长信裾。传宣严仗合，应侍冶容虚。笑簇嫣然地，名花总不如。	0
河平州桥危，垒晚水鸟上。冲崖搜松根，点沼写芡响。舟轻通萦纡，栈堕阻指掌。携桡将寻君，渚满坐可往。	0
杨柳黄金穗，梧桐碧玉枝。春来消息断，早晚是归期。	0
鄧廣銘標點顧頡剛聶崇岐覆校	1
归心夜半已飞扬，唤仆吹灯促晓妆。鸡翅拍斜茅店月，马蹄剜破板桥霜。二陵万里埋荆棘，十庙百年生稻粱。安得有臣如祖逖，慨然击楫誓江长。	0
庚申，吐蕃歸曏日所俘掠兵民八百人。 自吐蕃陷河隴，入京師，俘掠唐人，可以數計邪！德宗先歸所俘者以懷之，其歸向日所俘者，八百人而已。狼子野心，姑以此報塞中國，其志果如何哉！觀異日平涼劫盟之事可見也。   吐，從暾入聲。	1
此景绝可爱，丛筠挺修竿。侵帘复映幌，翠影何檀栾。霜威忌晚秀，雨气矜晴寒。每向极静时，幽禽发清弹。自无车马尘，飞来泊琅玕。宜遣老铃下，日日申平安。	0
金徽玉轸韵泠然，言下浮生指下泉。恰称秋风西北起，一时吹入碧湘烟。	0
早岁长杨赋，当年谏猎书。格高时辈伏，言数宦情疏。慷慨传丹桂，艰难保旧居。退朝观藁草，能望马相如。	0
黃州總管周法明攻蕭銑安州，拔之， 蕭銑蓋亦置安州於隋安陸郡界。 獲其總管馬貴遷。	1
至德符天道，龙媒应圣明。追风奇质异，喷玉彩毛轻。躞蹀形难状，连拳势乍呈。效材矜逸态，绝影表殊名。岐路宁辞远，关山岂惮行。盐车虽不驾，今日亦长鸣。	0
平原襄楷詣闕上疏曰：臣聞皇天不言，以文象設敎。臣竊見太微，天廷五帝之坐，而金火罰星揚光其中， 天文志：太微，天子庭也，五帝之坐也。賢曰：太白，金也；熒惑，火也。天文志曰：逆夏令，傷火氣，罰見熒惑；逆秋令，傷金氣，罰見太白；故金火並爲罰星也。坐，徂臥翻。 於占，天子凶；又俱入房心， 天文志：房四星爲明堂，天子布政之宮也。心三星，天王正位也：中星曰明堂，天子位焉；前星爲太子，後星爲庶子。 法無繼嗣。前年冬大寒，殺鳥獸，害魚鼈，城傍竹柏之葉有傷枯者。 續漢志曰：延熹七年，雒陽城旁竹柏葉有傷枯者。考異曰：帝紀此年十二月書雒城傍竹柏枯傷，誤也。 臣聞於師曰：柏傷竹枯，不出二年，天子當之。今自春夏以來，連有霜雹及大雨雷電，臣作威作福，刑罰急刻之所感也。太原太守劉瓆，南陽太守成瑨，志除姦邪，其所誅翦，皆合人望。而陛下受閹豎之譖，乃遠加考逮。三公上書乞哀瓆等，不見採察而嚴被譴讓，憂國之臣，將遂杜口矣。臣聞殺無罪，誅賢者，禍及三世。 黃石公三略曰：傷賢者，殃及三世。蔽賢者，身當其害。達賢者，福流子孫。疾賢者，名不全。 自陛下卽位以來，頻行誅罰，梁寇孫鄧並見族滅， 賢曰：梁冀寇榮孫壽鄧萬世等也。 其從坐者又非其數。李雲上書，明主所不當諱；杜衆乞死，諒以感悟聖朝；曾無赦宥而幷   被殘戮，天下之人咸知其冤， 事見上卷二年。被，皮義翻。 漢興以來，未有拒諫誅賢，用刑太深如今者也！昔文王一妻，誕致十子； 史記：太姒，文王正妃也，其長子伯邑考，次武王發，次管叔鮮，次周公旦，次蔡叔度，次曹叔振鐸，次成叔武，次霍叔處，次康叔封，次聃季載，同母兄弟十人。 今宮女數千，未聞慶育，宜脩德省刑以廣螽斯之祚。 螽斯，言后妃不妬忌，子孫衆多也。 按春秋以來，及古帝王，未有河淸。臣以爲河者，諸侯位也。 孝經援神契曰：五嶽視三公，四瀆視諸侯。 淸者，屬陽；濁者，屬陰。河當濁而反淸者，陰欲爲陽，諸侯欲爲帝也。京房易傳曰：河水淸，天下平。今天垂異，地吐妖，人癘疫，三者並時而有河淸，猶春秋麟不當見而見，孔子書之以爲異也。 公羊傳：西狩獲麟，有以告者，孔子曰：孰爲來哉，孰爲來哉！蓋以爲異也。見，賢遍翻。 願賜淸閒，極盡所言。書奏，不省。 閒，讀曰閑。省，悉井翻。	1
金沙瓶子荼糜粟，一一尖红映圜绿。只销三日雨和风，化作真珠堆锦褥。饶渠飞度雪前开，开了却吹香雪来。红红白白照天半，醉倚雕栏眼凌乱。	0
了知入道门，先从静为祖。静胜则心安，安久虚灵府。虚极发明灵，洞彻无不睹。天然法乐多，岂比闻箫鼓。	0
残雪初消月正明，茅檐自雨竹窗晴。肩寒耸耸吟诗骨，肺渴泠泠醉酒羹。苟有梅方成野趣，不多松亦作江声。高人合著山岩里，纵有穷愁彻底清。	0
净域何虚寂，居然隔市喧。僧来混不语，吾亦欲忘言。至乐存箪食，浮名类触藩。行行返初服，贲趾老邱樊。	0
举子竟文赋，风骚委路尘。吾宗多警句，诗道未无人。青眼有谁是，白头空镊频。贾生如再召，为尔指迷津。	0
君不见贾谊寰中推逸才，仇香坐处馆常开。栖鸾未即冲天去，驯鸽先能听事来。亦闻无角巢君屋，诸处不栖如择木。宁随贺燕空绕梁，为逐迁莺俱□□。风窗月户清节凉，抚翼和鸣君子旁。双影时时临砚水，轻毛片片落书窗。□君德，辉彩鲜鲜生羽翼；感君心，灵庆昭昭相应深。何必淮南投小吏，飞来□□化为金。	0
东南一尉笑卑栖，小试昆邱并海涯。千里僧包游雁荡，九霄鹏翼跃天池。南昌隐吏真相称，西蜀参谋更好诗。官舍从来同传舍，清规留与后人师。	0
戊寅，王世充徐州行臺�王世辯以徐宋等三十八州詣河南道安撫大使任瓌請降； 使，疏吏翻。任，音壬。瓌，古回翻。降，戶江翻。 世充故地悉平。	1
绿泛一瓯云，留住欲飞胡蝶。相对夜深花下，洗萧萧风月。从容言笑醉还醒，争忍便轻别。只愿主人留客，更重斟金叶。	0
赣上人人说故侯。从来文采更风流。题诗谩道三千首，别酒须拚一百筹。乘画鹢，衣轻裘。又将春色过荆州。合江绕岸垂杨柳，总学歌眉叶叶愁。	0
己巳，劉黑闥陷邢州趙州；庚午，陷魏州，殺總管潘道毅；辛未，陷莘州。 隋開皇十六年，以魏州之莘縣置莘州，大業初廢。是年，復以魏州之莘臨黃武陽，博州之武水置莘州。考異曰：實錄作華州，新書作業州。按地里志無業州，必莘州也。十道志：開皇十六年於莘縣置莘州。舊志，武德五年置。	1
夜问江西客，还知在楚乡。全身出部伍，尽室逐渔商。晴日游瓜步，新年对汉阳。月昏惊浪白，瘴起觉云黄。望岭家何处，登山泪几行。闽中传有雪，应且住南康。	0
玉节朝天罢，洪炉造化新。中和方作圣，太素忽收神。盛德横千古，高标出四邻。欲知言不尽，处处有遗尘。	0
万景楼头尽日留，乌尤岭上及春游。溪潭杳渺游鱼乐，林木阴森倦鸟投。千尺梵身名不谬，半轮山月句难酬。争流竞秀君休问，更有江声撼一州。	0
忆昔剪茅长桥滨，朱娘酒店相为邻。自言三世充拍户，官抛万斛嗟长贫。母年七十儿亦老，有孙更与当垆否。后街新买双白泥，准拟设媒传归好。繇来世事随空花，成家不了翻破家。城中酒徒犹夜出，惊叹落月西南斜。桥水东流终到海，百年糟丘一朝改。无复欢歌撩汝翁，回首尚疑帘影在。	0
君才霁月破阴分，因物还将比似君。水上风云真解悟，目前意到便成文。轻涛浡突羊头起，急溜爬髿虎爪分。枕重南丰横别派，洗空浮浊几人群。	0
夏，四月，乙亥，宴百官於上陽東洲， 上陽宮南臨洛水，引洛水爲中洲於宮之東。 醉者賜以衾褥，肩輿以歸，相屬于路。 屬，之欲翻。	1
露零金井，尘清玉宇，双蓂呈瑞新秋。佳气郁葱，祥烟缭绕，玉门初诞风流。宾客竞回眸。庆虎头食肉，燕颔封侯。骨相非凡，便宜谈笑上瀛洲。青衫莫欢淹留。有儿孙兰玉，不负箕裘。莲幕向来，花城今日，不妨小试良筹。名姓在金瓯。看佩珂鸣玉，促侍宸旒。直待功成名遂，归作赤松游。	0
蜜室蜂房别有香。腊前偏会泄春光。凝伫清容何所似，笑姚黄。蜡注金钟诚得意，风飘气味压群芳。不似寿阳夸粉面，道家妆。	0
甲子，蜀順德皇后殂。 周氏，蜀主建正室也。	1
武威王禿髮烏孤醉，走馬傷脅而卒，遺令立長君。 長，知兩翻。 國人立其弟利鹿孤，諡烏孤曰武王，廟號烈祖。利鹿孤大赦，徙治西平。	1
袁熙爲其將焦觸張南所攻，與尙俱奔遼西烏桓。 遼西烏桓，其酋曰蹋頓。 觸自號幽州刺史，驅率諸郡太守令長，背袁向曹， 長，知兩翻。背，蒲妹翻。 陳兵數萬，殺白馬而盟，令曰：敢違者斬！衆莫敢仰視，各以次歃。 歃，色洽翻。 別駕代郡韓珩曰： 珩，音行。 吾受袁公父子厚恩，今其破亡，智不能救，勇不能死，於義闕矣；若乃北面曹氏，所不能爲也。一坐爲珩失色。 坐，徂臥翻。 觸曰：夫舉大事，當立大義，事之濟否，不待一人，可卒珩志，以厲事君。 卒，子恤翻。 乃捨之。觸等遂降曹操，皆封爲列侯。 降，戶江翻。	1
以湘州刺史王琳爲衡州刺史。	1
春，詔曰：珠厓虜殺吏民，背畔爲逆。 背，蒲妹翻。 今廷議者或言可擊，或言可守，或欲棄之，其指各殊。朕日夜惟思議者之言，羞威不行，則欲誅之；狐疑辟難，則守屯田； 師古曰：辟，讀曰避；下同。欲屯田與之相守，以待其敝。 通乎時變，則憂萬民。夫萬民之饑餓與遠蠻之不討，危孰大焉？且宗廟之祭，凶年不備， 王制：冢宰制國用，視年之豐耗，祭用數之仂。鄭氏曰：算今年一歲經用之數，用其什一。夫以凶年之入，制經用之什一以供祭，則宗廟之禮宜有不備者矣。 況乎辟不嫌之辱哉！ 嫌，當讀作慊。慊之爲言厭也，意自足也。 今關東大困，倉庫空虛，無以相贍，又以動兵，非特勞民，凶年隨之。其罷珠厓郡，民有慕義欲內屬，便處之； 師古曰：欲有來入內郡者，所至之處卽安置之。余謂便處者，各隨其所便而處之也。處，昌呂翻。 不欲，勿強。 強，其兩翻。	1
发脱秃鹙无异，背伛橐驼逼真。不是进贤冠者，亦非灵寿杖人。	0
城外园林初夏天，就中野趣在西偏。蔷薇乱发多临水，鸂鶒双游不避船。水底远山云似雪，桥边平岸草如烟。白家唯有杯觞兴，欲把头盘打少年。	0
燕台爱士拔其尤，彻去藩篱吝与骄。藻翰宿春题品遍，青青无复土山焦。	0
宦游非不遂，流落自粗疏。宗党半天末，存亡惊素书。佳城东岭外，茂木故阡馀。遥想千车送，临江涕满裾。	0
稽山自与岐山别，何事连年鸑鷟飞。百辟商量旧相入，九天祗候老臣归。平湖晚泛窥清镜，高阁晨开扫翠微。今日看书最惆怅，为闻梅雨损朝衣。	0
谩读图书三十车，年年为郡老天涯。一生不得文章力，百口空为饱煖家。绮季衣冠称鬓面，吴公政事副词华。还思谢病吟归去，同醉城东桃李花。	0
四朝忧国鬓如丝，龙马精神海鹤姿。天上玉书传诏夜，阵前金甲受降时。曾经庾亮三秋月，下尽羊昙两路棋。惆怅旧堂扃绿野，夕阳无限鸟飞迟。	0
柔桑已密吴蚕老，帘幕低垂燕子飞。想见石栏斜点笔，海云深重湿山衣。	0
癸亥，酖殺濟陰王於曹州，追諡曰唐哀皇帝。 年十七，葬于濟陰縣之定陶鄕。濟，子禮翻。	1
隋以上柱國竇榮定爲右武衞大將軍。榮定妻，隋主姊安成公主也。隋主欲以榮定爲三   公，辭曰：衞霍梁鄧，若少自貶損，不至覆宗。帝乃止。 四姓皆漢外戚也。衞氏夷於武帝之末，霍族赤於宣帝之時，桓帝怒而梁宗誅滅，安帝長而鄧門衰廢，事並見漢紀。少，詩沼翻。	1
啖肉先生欲上升，黄云踏破紫云崩。龙腰鹤背无多力，传与麻姑借大鹏。	0
愧不柯山与执经，曾将尺纸话飘萍。六年忆别心如醉，一日相逢眼倍醒。结友苦无鸥共志，癖书瘦得鹤同形。自怜所性惟方拙，水洁山高即座铭。	0
碧树阴圆，绿阶露满。金波潋滟堆瑶盏。行云会事不飞来，长空一片琉璃浅。玉燕钗寒，藕丝袖冷。只应未倚阑干遍。随人全不似婵娟，桂花影里年年见。	0
兽乐在山谷，鱼乐在陂池。虫乐在深草，鸟乐在高枝。所乐虽不同，同归适其宜。不以彼易此，况论是与非。而我何所乐，所乐在分司。分司有何乐，乐哉人不知。官优有禄料，职散无羁縻。懒与道相近，钝将闲自随。昨朝拜表回，今晚行香归。归来北窗下，解巾脱尘衣。冷泉灌我顶，暖水濯四肢。体中幸无疾，卧任清风吹。心中又无事，坐任白日移。或开书一篇，或引酒一卮。但得如今日，终身无厌时。	0
昭義節度使張從恩，以地迫懷洛， 昭義治潞州。自潞州至澤州，又至懷州渡河，則洛州河南府。舊唐書地理志：潞州至洛州四百七十里。 欲入朝於契丹，遣使謀於知遠，知遠曰：我以一隅之地，安敢   抗天下之大！君宜先行，我當繼往。從恩以爲然。判官高防諫曰：公晉室懿親， 按五代會要，晉少帝前妃張氏，天福八年進册皇后。張從恩蓋后族也。 不可輕變臣節。從恩不從。左驍衞大將軍王守恩，與從恩姻家，時在上黨，從恩以副使趙行遷知留後， 副使者，節度副使也。 牒守恩權巡檢使，與高防佐之。 章：十二行本之下有遂行二字；乙十一行本同。 守恩，建立之子也。 王建立事唐明宗見親任，及事晉高祖。	1
鹤兮鹤兮瑶池兮，若有控以御兮，杳不可诘兮。	0
吳越王鏐嘗遊府園，見園卒陸仁章樹藝有智而志之； 志者，記之於心。 及蘇州被圍， 被，皮   義翻。 使仁章通信入城，果得報而返。鏐以諸孫畜之， 畜，吁玉翻，養也。 累遷兩府軍糧都監使， 兩府，鎭海鎭東兩節度府。 卒獲其用。 卒，子恤翻。 仁章，睦州人也。	1
云路天门白日开，岂无松桂出蒿莱。于斯未信诚可矣，如或知尔何以哉。铿然舍瑟有异撰，岂必读书无取裁。业广惟勤今汝画，覆篑不止须崔嵬。	0
名教自可乐，搢绅贵行道。何必学狂歌，深山对丰草。	0
雌燕营巢切，鸣鸠爱子均。荆练孟光饰，玉雪敬姜身。女史无其匹，宗姬有若人。里中多作诔，何况忝朱陈。	0
自从就食寄他州，不到乡关近十秋。文采谁能如象齿，交游今乃见龙头。携诗过我情何厚，落笔惊人语不休。雪月赋成凌二谢，高怀肯述畔牢愁。	0
長樂太僕侯覽坐專權驕奢，策收印綬，自殺。 長樂太僕，太后宮官也；主馭，宦者爲之，秩二千石。樂，音洛。	1
魏錄尙書事廣陵王羽奏：令文：每歲終，州鎭列屬官治狀，及再考，則行黜陟。 治，直吏翻。 去十五年京官盡經考爲三等， 去十五年，猶云昨太和十五年也。 今已三載。臣輒準外考，以定京官治行。 欲以考州鎭屬官之法考京官。載，子亥翻。行，下孟翻。 魏主曰：考績事重，應關朕聽，不可輕發；且俟至秋。 史言魏孝文明於君人之體，不使權在臣下。	1
太后又追尊其父臨泗侯呂公爲宣王，兄周呂令武侯澤爲悼武王，欲以王諸呂爲漸。 臨泗侯，班表：以后父賜號。索隱曰：應劭云：周呂，國也，按周及呂皆國名。濟陰有呂都縣，晉灼曰：呂，縣名，以爲侯國。予據班志，呂縣屬楚國。令武，諡也。	1
漫漫积雪被岗坻，宜主当时有暗期。忽见梅花照夜发，祇疑犹待射雕儿。	0
禅玄无可并，诗妙有何评。五七字中苦，百千年后清。难求方至理，不朽始为名。珍重重相见，忘机话此情。	0
永明中，御史中丞沈淵表，百官年七十，皆令致仕， 用古者七十而致事之說。 並窮困私門。庚   子，詔依舊銓敍。上輔政所誅諸王，皆復屬籍，封其子爲侯。	1
危弦度曲汎孤钩，一世知音未易求。直把将雏为陌上，主人犹复自摇头。	0
甲寅，秦王堅與西燕主沖戰于仇班渠，大破之。 慕容垂復興於山東，而沖稱號於關中，故書西燕以別之。 乙卯，戰于雀桑，又破之。甲子，戰于白渠， 白渠，卽漢時白公所鑿者也。 秦兵大敗。西燕兵圍秦王堅，殿中將軍鄧邁力戰卻之，堅乃得免。壬申，沖遣尙書令高蓋夜襲長安，入其南城，左將軍竇衝前禁將軍李辯等擊破之，斬首八百級，分其屍而食之。乙亥，高蓋引兵攻渭北諸壘，太子宏與戰於成貳壁， 成貳，蓋人姓名；關中大亂，立壁自保，因爲地名。 大破之，斬首三萬。	1
十二月，辛亥，陳敬王羨薨。	1
初，晉氏南遷，以揚州爲京畿，穀帛所資皆出焉；以荆江爲重鎭，甲兵所聚盡在焉；   常使大將居之。 將，卽亮翻。 三州戶口，居江南之半，上惡其強大，故欲分之。 惡，烏路翻；下同。 癸未，分揚州浙東五郡置東揚州，治會�； 五郡：會�東陽永嘉臨海新安。會，工外翻。 分荆湘江豫州之八郡置郢州，治江夏； 分荆州之江夏竟陵隨武陵天門湘州巴陵江州武昌豫州西陽凡八郡。永初郡國志及何承天志，江夏太守本治安陸，自此之後徙治夏口；今鄂州治江夏縣卽其地。夏，戶雅翻；下夏口同。 罷南蠻校尉，遷其營於建康。 晉武帝置護南蠻校尉於襄陽，江左初省，尋又置於江陵。水經註：南蠻校尉府在方城；自油口以東，屯營相接，悉是南蠻府屯兵。校，戶敎翻。 太傅義恭議使郢州治巴陵，尙書令何尙之曰：夏口在荆江之中，正對沔口，通接雍梁，實爲津要。 自夏口入沔，泝流而上，至襄陽，又泝流而上至漢中，故云通接雍梁。雍，於用翻。 由來舊鎭，根基不易， 夏口自吳以來爲重鎭。 旣有見城， 見，賢遍翻。 浦大容舫，於事爲便。 守江之備，船艦爲急，故以浦大容舫爲便。舫，甫妄翻。 上從之。旣而荆揚因此虛耗。尙之請復合二州， 復，扶又翻。 上不許。	1
帝里重阳节，香园万乘来。却邪萸入佩，献寿菊传杯。塔类承天涌，门疑待佛开。睿词悬日月，长得仰昭回。	0
赫赫皇祖，万邦之君。功崇偃革，德盛兴文。圣谟宏达，至教氤氲。子孙百世，祗荐苾芬。	0
含胎十月无休歇，或作金兮或似雪。认取还丹莫乱求，猕猴水底弄明月。	0
久从閒僻向沧池，忽见嘉宾喜可知。触热正烦思美荫，卧疴方苦遘良师。欲留尽兴时须饮，要取忘忧祗有棋。二者已欣陪造适，解颐仍得鼎来诗。	0
筋力已非旧，逢寒亦自怜。风霜在檐外，妻子语灯前。纸被添新絮，茶瓯煮细泉。虽云方寸地，春意一陶然。	0
日光明骀荡，天气暖氤氲。草木遍庭槛，清香朝暮闻。	0
君不见夷甫开三窟，不如长康号痴绝。痴人自得终天年，智士死智罪莫雪。困穷谁要卿料理，举头看山笏挂颊。野凫翅重自不飞，黄鹤何事两翼垂。泥中相从岂得久，今我不往行恐迟。江夏无双应未去，恨无文字相娱嬉。	0
涼王光遣太原公纂將兵擊沮渠蒙遜於怱谷，破之。 怱谷，當在刪丹縣界。 蒙遜逃入山中。蒙遜從兄男成爲涼將軍， 從，才用翻。 聞蒙遜起兵，亦合衆數千屯樂涫。 樂涫縣，漢屬酒泉郡，後周廢入福祿縣。涫，姑歡翻，又古玩翻。 酒泉太守壘澄討男成，兵敗，澄死。 壘，姓；澄，名。	1
高河瑟瑟转金盘，喷露吹光逆凭栏。四海鱼龙精魄冷，五山鸾鹤骨毛寒。今宵尽向圆时望，后夜谁当缺处看。何事清光与蟾兔，却教才小少留难。	0
马迹车轮满四方，若为闭著小茅堂。仙心欲捉左元放，痴疾还同顾长康。	0
古县萧条秋景晚，昔年陶令亦如君。头巾漉酒临黄菊，手板支颐向白云。百里岂能容骥足，九霄终自别鸡群。相思不恨书来少，佳句多从阙下闻。	0
元礼门前劳引望，句龙坛下阻欢娱。此时对局空相忆，博进何人更乐输。	0
君意已驰涪水下，我心犹望字川归。只差一唤逍遥地，顿失几年离别机。	0
中天铜雀长鸣罢，清籞滮池告稔初。刈敛方从弄田出，颁分更自导官馀。霜茎矗秀纡宸玩，玉粒凝甘剩禁储。惭愧有年君赐厚，等閒欹枕梦为鱼。	0
味薄身无累，心平理自长。公卿知叔度，州里敬元方。璞玉须瑚琏，春风便雪霜。重言吾不忍，天地日苍茫。	0
归时日尚早，更欲向芳洲。渡口水流急，回船不自由。	0
何代提戈去不还，独留形影白云间。肌肤销尽雪霜色，罗绮点成苔藓斑。江燕不能传远信，野花空解妒愁颜。近来岂少征人妇，笑采蘼芜上北山。	0
九月，魏主伐柔然，高涼王那出東道，略陽王羯兒出中道。柔然處羅可汗悉國內精兵圍那數十重；那掘塹堅守， 章：十二行本守下有相持數日四字；乙十一行本同；孔本同；張校同；退齋校同。 處羅數挑戰，輒爲那所敗。 重，直龍翻。掘，其月翻。塹，七豔翻。數，所角翻。挑，徒了翻。敗，補邁翻。 以那衆少而堅， 少，詩沼翻。 疑大軍將至，解圍夜去；那引兵追之，九日九夜。處羅益懼，棄輜重，踰穹隆嶺遠遁；那收其輜重， 重，直用翻。 引軍還，與魏主會於廣澤。略陽王羯兒收柔然民畜凡百餘萬。自是柔然衰弱，屛跡不敢犯魏塞。 屛，必郢翻。 冬，十二月，戊申，魏主還平城。	1
鸞以吳興太守孔琇之行郢州事，欲使之殺晉熙王銶。 琇，音秀。銶，音求。 琇之辭不許，遂不食而死。琇之，靖之孫也。 孔靖見一百二十三卷晉安帝元興二年。	1
柴门三月麦秋寒，日与渔樵自往还。千骑肯来延绿阁，一杯相属对青山。句工烟雨空濛际，笔妙龙蛇夭矫间。从此小园增倍价，不妨长作老农闲。	0
以 章：十二行本以上有戊午二字；乙十一行本同；退齋校同。 澧朗鎭遏使楊猷爲洮州刺史隴右節度兵馬使。 澧，音禮。使，疏吏翻。洮，土刀翻。洮州時已陷吐蕃，楊猷特領刺史耳。	1
徐知誥在潤州聞難， 揚潤夾江，相去五十餘里。難，乃旦翻。 用宋齊丘策，卽日引兵濟江。 考異曰：吳錄九國志徐鉉江南錄，知訓死，知誥過江，皆無日。江南錄曰：先主聞亂，卽日以州兵渡江，至廣陵。會瑾自殺，因撫定其衆。十國紀年吳史：六月乙卯，瑾殺知訓，踰城自殺。戊午，知誥入揚州代知訓執政。己未，誅瑾黨與。廣本：戊午，知誥親吏馬仁裕聞知訓死，自蒜山渡，白知誥。知誥卽日帥兵入揚州，撫定吏民。按揚潤相去至近，知誥豈得四日然後聞之！今從江南錄。按徐知誥勉就潤州以俟變，本宋齊丘之策也，事見上卷三年。 瑾已死，因撫定軍府。時徐溫諸子皆弱，溫乃以知誥代知訓執吳政，沈朱瑾尸於雷塘而滅其族。 沈，持林翻。	1
吐蕃論恐熱乘武宗之喪，誘党項及回鶻餘衆寇河西， 誘，音酉。 詔河東節度使王宰將代北諸軍擊之。 代北諸軍，謂陘嶺以北諸軍也。 宰以沙陀朱邪赤心爲前鋒，自麟州濟河，與恐熱戰於鹽州，破走之。	1
哀哀半规月，前日犹盈轮。冉冉几何间，光彩倏已沦。至精孰如斯，犹不逃亏盈。天地亦无根，万化无长存。矧兹寄一形，随天运浑冥。若无重素规，谁信天地精。	0
何处难忘酒，英雄失志秋。庙堂生莽卓，岩谷死伊周。赋敛中原困，干戈四海愁。此时无一盏，难遣壮图休。	0
日日祥云瑞气连，侬家应作大神仙。笔头洒起风雷力，剑下驱驰造化权。更与戎夷添礼乐，永教胡虏绝烽烟。列仙功业只如此，直上三清第一天。	0
小树梅花彻夜开，侵晨雪片趁花回。即非雪片催梅发，却是梅花唤雪来。琪树横枝吹脑子，玉妃乘月上瑶台。世间除却梅梢雪，便是冰霜也带埃。	0
上水船，船底破。好看客，莫倚柁。	0
抱怀宁独固难穷，自与山林逸兴同。白马岂能分辨客，青牛还会识仙翁。凝神宅古河声里，望气台荒野色中。试上高原长一啸，断蓬衰草掩秋风。	0
戊子，太祖神主祔太廟，七廟始共用一太牢， 牛羊豕具，爲一太牢。 始祖薦首，餘皆骨體。	1
誕見諸軍大集，欲棄城北走，留中兵參軍申靈賜守廣陵；自將步騎數百人， 將，卽亮翻。騎，奇寄翻。 親信並自隨，聲云出戰，邪趨海陵道， 晉安帝分廣陵立海陵郡，今泰州也。誕自廣陵北門聲言出戰，邪而趨東，則海陵之路。趨，七喩翻。 慶之遣龍驤將軍武念追之。 驤，思將翻。 誕行十餘里，衆皆不欲去，互請誕還城，誕曰：我還易耳，卿能爲我盡力乎？衆皆許諾。誕乃復還， 易，以豉翻。爲，于僞翻。復，扶又翻。 築壇歃血以誓衆， 歃，色洽翻。 凡府州文武皆加秩。 府，司空竟陵王府；州，南兗   州。 以主簿劉琨之爲中兵參軍；琨之，遵考之子也， 劉遵考時在朝爲尙書右僕射。 辭曰：忠孝不得並。琨之老父在，不敢承命。誕囚之十餘日，終不受，乃殺之。	1
癸卯，大赦。	1
折寄陇头春信。香浅绿柔红嫩。插向鬓云边，添得几多风韵。但问。但问。管与玉容相称。	0
红雨随风散落霞，行人几误武陵家。牧童若向青帘见，应认枝头作杏花。	0
即令七十平头，岂能久作人间客。左车牙落，半分臂小，几茎须白。挟种树书，举障尘扇，著游山屐。任蛙蟆胜负，鱼龙变化，侬方在、华胥国。岛大功名官职。眼中花、须臾无迹。小儿破贼，二郎作相，有何奇特。同辈萧疏，且留铁汉，要摩铜狄。向宝钗楼里，天津桥上，月明横笛。	0
植復上疏曰：昔漢文發代，疑朝有變， 復，扶又翻。朝，直遙翻。 宋昌曰：內有朱虛東牟之親，外有齊楚淮南琅邪，此則磐石之宗，願王勿疑。 事見十三卷漢高后八年。 臣伏惟陛下遠覽姬文二虢之援， 虢仲虢叔，文王之母弟，文王咨于二虢，以成王業。 中慮周成召畢之輔， 召公畢公，周同姓也。二伯分治，輔成王以成太平之功。召，讀曰邵；下同。 下存宋昌磐石之固。臣聞羊質虎皮，見草則悅，見豺則戰，忘其皮之虎也。 揚子之言。 今置將不良，有似於此。 將，卽亮翻。 故語曰：患爲之者不知，知之者不得爲也。昔管蔡放誅，周召作弼； 成王幼，管叔蔡叔以武庚畔。成王誅管叔，放蔡叔，以周公爲師，召公爲保，而相左右。 叔魚陷刑，叔向贊國。 左傳：晉邢侯與雍子爭田，久而無成。韓宣子使叔魚斷舊獄，罪在雍子。雍子納其女於叔魚，叔魚蔽罪於邢侯。邢侯怒，殺叔魚及雍子於朝。宣子問其罪於叔向，不以叔向爲私其親而從之決平也。 三監之釁，臣自當之；二南之輔，求必不遠。華宗貴族藩王之   中，必有應斯舉者。夫能使天下傾耳注目者，當權者是也，故謀能移主，威能懾下， 懾，之涉翻。 豪右執政，不在親戚，權之所在，雖疏必重，勢之所去，雖親必輕。蓋取齊者田族，非呂宗也；分晉者趙魏，非姬姓也。 齊太公姓呂；其後爲田成子所取，非呂族也。晉唐叔，姬姓；其後爲趙籍魏斯韓虔所分，此不言韓，以韓亦姬姓。 惟陛下察之。苟吉專其位，凶離其患者，異姓之臣也。 離，力智翻；下得離同。 欲國之安，祈家之貴，存共其榮，歿同其禍者，公族之臣也。今反公族疏而異姓親，臣竊惑焉。今臣與陛下踐冰履炭，登山浮澗，寒溫燥濕，高下共之，豈得離陛下哉！不勝憤懣， 勝，音升。懣，音悶。 拜表陳情。若有不合，乞且藏之書府，不便滅棄，臣死之後，事或可思。若有毫釐少挂聖意者，乞出之朝堂， 朝，直遙翻；下同。 使夫博古之士，糾臣表之不合義者，如是則臣願足矣。帝但以優文答報而已。 植求自試，而但以優詔答之，終疑之也。	1
居德之厚，厥祀攸陈。土膏初脉，农事先春。铿然金奏，俨若华绅。陟降于阼，福禄惟神。	0
六月，詔曰：農，天下之本，務莫大焉。今勤身從事而有租稅之賦，是爲本末者無以異也， 李奇曰：本，農也；末，賈也。言農與賈俱出租無異也，故除田租。 其於勸農之道未備。其除田之租稅！	1
暑气时将薄，虫声夜转稠。江湖经一雨，日月换新秋。有景堪援笔，何人未上楼。欲承凉冷兴，西向碧嵩游。	0
夜雨邻娃告屋倾，一宵从寄念悲惊。诚知独处从烧烛，君子行心要自明。	0
肯为刘安赋小山，几时鸡犬过云间。命穷无用三千字，蹄蹶难供十二闲。薄酒程头多隔县，故人踪迹半阳关。何当共嚼西岩雪，嗅取梅花一破颜。	0
安祿山求兼領閑廐羣牧；庚申，以祿山爲閑廐隴右羣牧等使。 使，疏吏翻；下同。 祿山   又求兼總監； 此羣牧總監也。唐有四十八監以牧馬。或曰：此總監卽苑總監。 壬戌，兼知總監事。祿山奏以御史中丞吉温爲武部侍郞， 武部，卽兵部。 充閑廐副使，楊國忠由是惡溫。 惡，烏路翻。 祿山密遣親信選健馬堪戰者數千匹，別飼之。 飼，祥吏翻。	1
五月，癸卯，隋行軍總管李晃破突厥於摩那度口。	1
嗟我在生日，一饮数十觞。有时无酒饮，亦复泼醅尝。今日虽有酒，罗列在我傍。对之徒自叹，与世隔风光。所幸埋骨地，不离云外乡。魂魄时一游，此乐犹未央。	0
春色渐昏昏，那逢日带曛。落花红一尺，新笋绿三分。忆友盟留石，寻诗思入云。风光到田舍，瘦策看耕耘。	0
吏部尙書謝瀹方與客圍棋，左右聞有變，驚走報瀹。瀹每下子， 子，棋子也。 輒云其當有意，竟局，乃還齋臥，竟不問外事。 謝瀹爲此，兄朏之敎也。 大匠卿虞悰竊歎曰：王徐遂縛袴廢天子，天下豈有此理邪！ 大匠卿，卽漢將作大匠之官。蕭子顯曰：掌宗廟土木。悰，徂宗翻。 悰，嘯父之孫也。 虞嘯父，虞潭之子，事晉孝武帝。父，音甫。 朝臣被召入宮。 朝，直遙翻。被，皮義翻。 國子祭酒江斅至雲龍門，託藥發，吐車中而去。 吐，土故翻，嘔也。 西昌侯鸞欲引中散大夫孫謙爲腹心， 散，悉   亶翻。 使兼衞尉給甲仗百人。謙不欲與之同，輒散甲士；鸞亦不之罪也。 史言謝瀹，江斅以名義自將，僅能如此而已；特立不懼，孫謙庶幾焉。	1
乾坤日以辟，生意日以隘。春风一披拂，万族竞苏快。肖翘与蠕动，靡不忻坼解。庆泽流光华，垂荣到菅蒯。山木岂自寇，孰剪而孰拜。根干傥有遗，滋萌乃复在。苍箓溥至仁，何类不昭泰。人为物之灵，元化忍独外。气运何日回，岁月易征迈。	0
十顷平湖一簇山，湖山佳处著朱阑。分阶草色迎春绿，漱石泉声入夜寒。不扰自然人事好，有为方信世途难。如今休说当年事，只把心平气定看。	0
二曰：劝君登商山，不用觅商山皓。云深雪深骡马倒，我愿终南太华变为金。吾后见之不为宝，我愿九州四海纸。幅幅与君为谏草，使蹑卨践夔。逢轩见皞，日环五色。是物得老，如此即商山皓。商山皓，君不用讨他，他必来相讨。	0
江边古祠吴甘公，往来祭祷严且恭。我离匡山已经宿，舟挽不进篙工慵。沙边朝服遥致祷，浇酒未竟天回风。一帆百里至还作，不徐不疾来雍容。我生久已甘困滞，神亦何事特哀穷。但疑神理与人异，意诚词直无不通。林皇夜泊若平地，疑有鬼物驱蛟龙。天明旗脚向北指，舟子笑语开船蓬。	0
平生最受鲁公知，手简才翁语极悲。海内奇才都有几，世间瑞物不多时。君归上界骑麟去，客过新陵下马谁。笔秃无花衰久矣，可堪拂拭作铭诗。	0
秦岭巉巉列万峰，晚岚浑欲滴晴空。如何学得崔重易，吟啸终南明月中。	0
天色低澹澹，池光漫油油。轻舟闲缴绕，不远池上楼。时物欣外奖，真元随内修。神恬津藏满，气委支节柔。众处岂自异，旷怀谁我俦。风车笼野马，八荒安足游。开颜陆浑杜，握手灵都周。持君宝珠赠，顶戴头上头。	0
我年三十二，鬓有八九丝。非无官次第，其如身早衰。今人夸贵富，肉食与妖姬。而我俱不乐，贵富亦何为。况逢多士朝，贤俊若布棋。班行次第立，朱紫相参差。谟猷密勿进，羽檄纵横驰。监察官甚小，发言无所裨。小官仍不了，谴夺亦已随。时或不之弃，得不自弃之。陶君喜不遇，顾我复何疑。潜书周隐士，白云今有期。	0
游子欲言去，浮云那得知。偏能见行色，自是独伤离。晚带城遥暗，秋生峰尚奇。还因朔吹断，匹马与相随。	0
松篁十里绿成溪，短短篮舆入翠微。回首青山已成迹，陇头犹见白云飞。	0
去年同作南迁客，今日更持刺史权。推挽试知民吏意，无因谈会向尊前。	0
紹等又爲畫策，多召四方猛將及諸豪傑，使並引兵向京城，以脅太后；進然之。主簿廣陵陳琳諫曰：諺稱掩目捕雀，夫微物尙不可欺以得志，況國之大事，其可以詐立乎！今將軍總皇威，握兵要，龍驤虎步，高下在心，此猶鼓洪爐燎毛髮耳。但當速發雷霆，行權   立斷，則天人順之。而反委釋利器， 利器，謂兵柄也。 更徵外助，大兵聚會，強者爲雄，所謂倒持干戈，授人以柄，功必不成，祇爲亂階耳！進不聽。典軍校尉曹操聞而笑曰：宦者之官，古今宜有，但世主不當假之權寵，使至於此。旣治其罪， 治，直之翻。 當誅元惡，一獄吏足矣，何至紛紛召外兵乎！欲盡誅之，事必宣露，吾見其敗也。	1
尝誇吴会土风嘉，新领铜章一水涯。岂为江山游赏胜，只贪晨夕旨甘奢。鱼登盘俎霜萦缕，蘋满洲汀雪吐花。旧令多才君继美，松陵赓唱未应赊。	0
帝寵幸中書舍人綦毋珍之朱隆之直閤將軍曹道剛周奉叔宦者徐龍駒等。 帝謂鬱林王。 珍之所論薦，事無不允； 允，信也，肯也。 內外要職，皆先論價，旬月之間，家累千金；擅取   官物及役作，不俟詔旨。有司至相語云： 語，牛倨翻。 寧拒至尊敕，不可違舍人命。帝以龍駒爲後閤舍人， 後閤，禁中後閤也。南史曰：龍駒日夜在六宮房內。 常居含章殿，著黃綸帽，被貂裘， 著，陟略翻。被，皮義翻。 南面向案，代帝畫敕；左右侍直，與帝不異。	1
庚午，史弘肇奏遣先鋒將馬誨擊契丹，斬首千餘級。時耿崇美崔廷勳至澤州，聞弘肇兵已入潞州，不敢進，引兵而南；弘肇遣誨追擊，破之，崇美廷勳與奚王拽剌退保懷州。 崔廷勳欲歸河陽，河陽已爲武行德所據，故保懷州以逼河陽。九域志：懷州南至河陽七十里。	1
社近记穿黄茧子，雨前趱摘紫枪旗。	0
周公七百年礼乐，箕服檿弧纷破除。空使遗臣经故国，徘徊禾黍叹丘墟。	0
几叶凋枫，半篙寒日，傍桥系船。爱洞门深锁，人间福地，双溪分占，天上星躔。破帽敧寒，短鞭敲月，此地经行知几年。空赢得，似沈郎消瘦，还欠诗篇。沙鸥伴我愁眠。向水驿风亭红蓼边。有村醪可饮，且须同醉，溪鱼堪鲙，切莫论钱。笠泽波头，垂虹桥上，橙蟹肥时霜满天。相随否，算江南江北，惟有君闲。	0
阁凭嵬构敞轩扃，一望尘凡目暂醒。岩嶂远供千叠翠，松篁还耸四时青。登临雅爱恣吟笔，图画尤宜作座屏。我欲从君游未得，壮心方欲翥南溟。	0
野性迷尧历，松窗有道经。故人为柱史，为我数阶蓂。	0
六月，以鴻臚卿李業爲册黠戛斯英武誠明可汗使。	1
山泽有臞儒，骨相无食肉。平生藜苋肠，愧负诗书腹。碧涧掇香芹，雕盘堆苜蓿。艰苦谋一饱，未免穷途哭。君今食万钱，肥甘非不足。味厌五侯鲭，嘉蔬列琼玉。云自楚中来，芳辛有馀馥。一笑下箸空，鲸饮荐醽醁。吟馀诗思清，如行湘水曲。湘君不复见，直欲跨黄鹄。	0
一落颠崖不自由，春风相对说牢愁。稚驴黑月光中吼，饥鼠青灯影下游。岂料乾坤成堕甑，始知身世是虚舟。遥怜海上今尘土，前代风流不肯休。	0
益州從事廣漢鄭度聞劉備舉兵，謂劉璋曰：左將軍懸軍襲我，兵不滿萬，士衆未附，軍無輜重， 重，直用翻。 野穀是資，其計莫若盡驅巴西梓潼民內涪水以西， 梓潼縣，屬廣漢郡，漢武帝元鼎元年置，以縣倚梓林而枕潼水爲名；建安二十二年，劉備分立梓潼郡。班志，梓潼有五婦山，駞水所出，南入涪。應劭曰：涪水出廣漢，南入漢。水經曰：涪水出廣漢涪縣西北，東至廣漢與梓潼水合，又西南流，又南入于墊江。註云：涪水出廣漢屬國剛氐道徼外；梓潼水卽五婦水也，同入于墊江，卽所謂內水也。 其倉廩野穀，一皆燒除，高壘深溝，靜以待之。彼至，請戰，勿許，久無所資，不過百日，必將自走，走而擊之，此必禽耳。劉備聞而惡之， 惡，烏路翻。 以問法正。正曰：璋終不能用，無憂也。璋果謂其羣下曰：吾聞拒敵以安民，未聞動民以避敵也。不用度計。	1
柔然紇升蓋可汗聞魏太宗殂，將六萬騎入雲中，殺掠吏民，攻拔盛樂宮。 魏之先什翼犍始居雲中之盛樂宮，築盛樂城於故城南八里。紇，戶骨翻。可，從刊入聲。汗，音寒。將，卽亮翻。騎，奇寄翻。樂，音洛。 魏世祖自將輕騎討之，三日二夜至雲中。紇升蓋引騎圍魏主五十餘重，騎逼馬首，相次如堵；將士大懼，魏主顏色自若，衆情乃安。紇升蓋以弟子於陟斤爲大將，魏人射殺之；紇升蓋懼，遁去。 重，直龍翻。射，而亦翻。考異曰：後魏本紀云：赭陽子尉普文率輕騎討之，虜乃退走。李延壽北史紀云：帝帥輕騎討之，虜乃退走。今據蠕蠕傳，從北史。 尙書令劉絜言於魏主曰：大檀自恃其衆，必將復來， 復，扶又翻。 請俟收田畢，大發兵爲二道，東西並進以討之。魏主然之。	1
嵩阳峰底洞中天，曾共浮丘对掩关。知道高闲少兼济，折腰从此到人间。	0
休沐限中禁，家山传胜游。露寒潘省夜，木落庾园秋。兰菊回幽步，壶觞洽旧俦。位高天禄阁，词异畔牢愁。孤思琴先觉，驰晖水竞流。明朝不相见，清祀在圜丘。	0
夜泊鹦鹉洲，江月秋澄澈。邻船有歌者，发词堪愁绝。歌罢继以泣，泣声通复咽。寻声见其人，有妇颜如雪。独倚帆樯立，娉婷十七八。夜泪如真珠，双双堕明月。借问谁家妇，歌泣何凄切。一问一沾襟，低眉终不说。	0
听彻惊乌，起览镜、顿添头白。曾不见、江南人寄，一枝春色。风卷龙鳞残甲下，山无虎迹新蹄入。罄冰天、桂海使同风，修文德。三十载，江湖客。千万里，关山役。且付之杯酒，何愁西出。天女花边浑似剪，志公杖上平如尺。把富贫、都作一般看，何什伯。	0
少健有力入云耕，耕云不怕山重重。岁时伏腊追社集，照水自爱双颊红。三十馀年废田舍，芋魁豆饭忘乃翁。誓归复讲旧生计，无谓我不如老农。	0
半篙新绿落寒沙，芳草王孙自物华。春事已随蝴蝶梦，人情犹有杜鹃花。百年易尽一弹指，两曜不停双转车。手种寸苗今老大，满山鳞甲动龙蛇。	0
潮风连地吼，江雨带天流。宫殿扃春仗，衣冠锁月游。伤心今北府，遗恨古东洲。王气如川至，龙兴海上州。	0
投閒深感圣君恩，放浪华山酒满樽。高下数峰撑日月，东南一柱壮乾坤。雁拖秋色迷渔浦，鸦背斜阳过洞门。偶听山中风水响，恐疑仙乐和朝垣。	0
铃阁清虚刺史闲，廉车因得访仙山。旌旂飘缈烟霞外，冠盖追随水石间。丹井寂寥终古在，鸾骖怅望几时还。从来谢史留诗笔，今日遗风尚可攀。	0
蔡人歌矣，蔡风和矣。孰颣蔡初，胡甈尔居。式慕以康，为愿有馀。是究是咨，皇德既舒。	0
荜门生计只初年，乔岳终难起一拳。小槛清风黄卷里，扁舟碧水白鸥前。同寻杖屦曾行处，肯谒松楸独泫然。人事无穷今几变，空山落日自孤烟。	0
江馆夜凉风乍起，海天云淡月初高。	0
左绵江上楼，五马此销愁。暑退千山雪，风来万木秋。邅回犹刺郡，系滞似维舟。即有徵黄日，名川莫厌游。	0
庚金入伏，细推来、明日又还三五。见说帅垣佳气蔼，天降崧神生甫。礼乐词章，甲兵韬略，素备文兼武。称觞华旦，颂声交赞台府。好是比启元戎，剿除逋寇，不许奸偷侮。有此奇功高渤海，足慰湖湘生聚。暂统十连，折冲万里，行即驱残虏。九重环召，万年永佐天子。	0
二月，辛未，徐州軍亂，刺史梁乘逾城走。 徐州，治彭城。	1
招提聊驻屐，却去白云堆。老眼看山倦，馀怀向酒开。晚凉微雨送，秋意一蝉催。醉里挥犀妙，方知有逸才。	0
夏，四月，劉牢之進兵至鄴，燕王垂逆戰而敗，遂撤圍，退屯新城，乙卯，自新城北遁。牢之不吿秦長樂公丕，卽引兵追之。丕聞之，發兵繼進。庚申，牢之追及垂於董唐淵。垂曰：秦晉瓦合，相待爲強， 瓦合，言其勢不膠固，觸而動之，一瓦墜碎，則衆瓦俱解矣。待，當作恃。今觀待字，義亦自通。 一勝則俱豪，一失則俱潰，非同心也。今兩軍相繼，勢旣未合，宜急擊之。牢之   軍疾趨二百里，至五橋澤， 五橋澤，在臨漳縣北。兵法，百里而趨利者蹶上將；況二百里乎！ 爭燕輜重， 重，直用翻。 垂邀擊，大破之，斬首數千級；牢之單馬走，會秦救至，得免。	1
世上强欺弱，人间醉胜醒。自君抛我去，此语更谁听。	0
素屏素屏，胡为乎不文不饰，不丹不青。当世岂无李阳冰之篆字，张旭之笔迹。边鸾之花鸟，张璪之松石。吾不令加一点一画于其上，欲尔保真而全白。吾于香炉峰下置草堂，二屏倚在东西墙。夜如明月入我室，晓如白云围我床。我心久养浩然气，亦欲与尔表里相辉光。尔不见当今甲第与王宫，织成步障银屏风。缀珠陷钿贴云母，五金七宝相玲珑。贵豪待此方悦目，晏然寝卧乎其中。素屏素屏，物各有所宜，用各有所施。尔今木为骨兮纸为面，舍吾草堂欲何之。	0
草靸无尘心地闲，静随猿鸟过寒暄。眼昏齿落看经遍，却向僧中总不言。	0
冬，十月，甲申，魏主還平城。 亦不書所如之地。	1
一舍徒相望，书来秖细行。野梅行欲尽，幽兴讵能忘。老去尤耽句，春来更忆乡。看看过寒食，北望一沾裳。	0
出城烟火少，况复是今朝。闲坐将谁语，临觞只自谣。阶前春藓遍，衣上落花飘。妓乐州人戏，使君心寂寥。	0
峰岭互出没，江湖相吐吞。园林浮海角，台殿拥山根。百里见渔艇，万家藏水村。地偏来客少，幽兴秪桑门。	0
疏风冷雨北山南，时见归鸿度碧潭。重九日人多是醉，两三枝菊总斜簪。	0
平生酷爱竹，日日到斋房。高节霜松老，清阴璧月凉。朝来宿烟雨，夜半奏笙簧。隐几如有得，尘凡一笑忘。	0
己未，突厥復攻柔然，柔然舉國奔齊。 復，扶又翻。	1
华阳山里多芝田，华阳山叟复延年。青松岩畔攀高干，白云堆里饮飞泉。不寒不热神荡荡，东来西去气绵绵。三千功满好归去，休与时人说洞天。	0
日观东北倾，两崖夹双石。海水落眼前，天光遥空碧。千峰争攒聚，万壑绝凌历。缅彼鹤上仙，去无云中迹。长松入云汉，远望不盈尺。山花异人间，五月雪中白。终当遇安期，于此鍊玉液。	0
舞凤飞龙五百年。尽将锦绣裹山川。王家券册诸孙嗣，主第笙歌故国传。居玉铉，拥金蝉。祗今门户庆蝉联。君侯合侍明光殿，且作横槎海上仙。	0
淮南左牙指揮使張顥右牙指揮使徐溫專制軍政，弘農威王心不能平， 楊渥諡威王。 欲去之而未能。 去，羌呂翻。 二人不自安，共謀弑王，分其地以臣於梁。戊寅，顥遣其黨紀祥等弑王於寢室， 考異曰：吳錄：顥使紀祥陳暉黎璠孫殷等執渥于寢室，弒之。不言徐溫，蓋徐鉉爲溫諱耳。薛史因之。而江南別錄有獨用左衙兵事。歐陽史云：溫顥共遣盜殺渥，約分其地以臣於梁。按溫與顥分掌牙兵，溫若不同謀，顥必不敢獨弒渥。今從江南別錄。十國紀年：張顥欲稱淮南留後，送款於梁，以淮南易蔡州節制。徐溫曰：揚州距汴州往返僅三千里，軍府踰月無主必亂，不若有所立，然後圖之。按顥稱留後，則有主矣。今不取。 詐云暴薨。 年二十三。	1
朱帘碧瓦干云际。占尽潇滩形势地。傍墙人唤状元家，想见华堂融瑞气。寿杯莫惜团栾醉。跳虎转龟寻旧喜。小邦只恐久难留，异日君王重赐第。	0
甲子，以原州司馬婁師德守鳳閣侍郞同平章事。	1
上思報大將軍德，乃封光兄孫山爲樂平侯，使以奉車都尉領尙書事。魏相因昌成君許廣漢奏封事，言春秋譏世卿， 公羊傳：隱三年，夏，四月，辛卯，尹氏卒。尹氏者何？天子之大夫也。其稱尹氏何？貶。曷爲貶？譏世卿。世卿，非禮也。 惡宋三世爲大夫 公羊傳曰：宋三世無大夫，三世內取也。師古曰：三世，謂襄公成公昭公也，內取於國之大夫也。爲，恐當作無。惡，烏路翻。 及魯季孫之專權， 魯自季友立僖公，行父逐東門氏，意如逐昭公，世專魯國。至哀公，惡季氏之偪而不能去，遂孫于邾。 皆危亂國家。自後元以來，祿去王室，政由冢宰。今光死，子復爲右將軍，兄子秉樞機， 謂領尙書事也。賢曰：樞機，近要之官也。   春秋運斗樞曰：北斗，第一天樞，第二璇，第三機也。 昆弟諸壻據權勢，在兵官，光夫人顯及諸女皆通籍長信宮， 師古曰：通籍，謂禁門之中皆有名籍，恣出入也。應劭曰：籍者，爲二尺竹牒，設其年紀名字物色，懸之宮門，按省相應，乃得入也。 或夜詔門出入，驕奢放縱，恐寖不制， 師古曰：寖，漸也。不制，不可制御也。 宜有以損奪其權，破散陰謀，以固萬世之基，全功臣之世。又故事：諸上書者皆爲二封，署其一曰副，領尙書者先發副封，所言不善，屛去不奏。相復因許伯白去副封以防壅蔽。 屛，必郢翻。去，丘呂翻。 帝善之，詔相給事中，皆從其議。 漢三公九卿皆外朝，今魏相給事中，則得入禁中，預中朝之議。	1
治庭区纭纷，斋阁简应接。身闲憙枕簟，虑静厌图牒。孤芳媚深丛，幽哢出密叶。物理兹领会，真境知可蹑。	0
兀兀出门何处去，新昌街晚树阴斜。马蹄知意缘行熟，不向杨家即庾家。	0
晓峰高、飞泉如瀑，潜虬鞭驾轩翥。为他一片韩山石，直到红云天尺五。想应道、公皆安在来何暮。金川小渚。那韶石参天，郡纲宜录，为我分南顾。锦衣昼，满袖尚疑香雾。催人富贵如许。岭云见说今如砥，凤挟九成迎舞。烦道甫。问金镜铁胎，还记开元否。封词寄与。但目送河桥，吟消醉拍，载酒满江浒。	0
蒙谷山低碧海枯，仲君闲坐说麻姑。遥天鹤语知虚实，长夜神光竟有无。秘祝斋心开九转，侍臣回首听三呼。交朋漫信文成术，短烛瑶坛漏满壶。	0
初，魏敬宗以爾朱榮爲柱國大將軍， 柱國大將軍，魏初官也，世祖以加太尉長孫嵩。 位在丞相上；榮敗，此官遂廢。大統三年，文帝復以丞相泰爲之。 復，扶又翻。 其後功參佐命，望實俱重者，亦居此官，凡八人，曰安定公宇文泰，廣陵王欣，趙郡公李弼，隴西公李虎，河內公獨孤信，南陽公趙貴，常山公于謹，彭城公侯莫陳崇，謂之八柱國。泰始籍民之才力者爲府兵，身租   庸調，一切蠲之， 唐府兵之法本諸此。凡受田之丁，歲輸粟，謂之租。隨鄕所出，每丁歲輸絹綾絁布緜麻，非蠶鄕則歲輸銀，謂之調。用人之力，歲二十日，閏加二日，不役者日爲絹三尺，謂之庸。調，徒弔翻。 以農�講閱戰陳，馬畜糧備，六家供之；合爲百府，每府一郞將主之， 將，卽亮翻。 分屬二十四軍。泰任總百揆，督中外諸軍；欣以宗室宿望，從容禁闥而已。 陳，讀曰陣。從，千容翻。 餘六人各督二大將軍，凡十二大將軍， 廣平王元贊，淮王元育，齊王元廓，章武郡公宇文導，平原郡公侯莫陳順，高陽郡公達奚武，陽平公李遠，范陽公豆盧寧，化政公宇文貴，博陵公賀蘭祥，陳留公楊忠，武威公王雄，凡十二人，皆使持節大將軍。 每大將軍各統開府二人，開府各領一軍。是後功臣位至柱國大將軍開府儀同三司儀同三司者甚衆，率爲散官，無所統御，雖有繼掌其事者，聞望皆出諸公之下云。 散，悉亶翻。聞，音問。	1
铁骨槎牙花四五，虬皮封裹晕烂斑。极知不似君芳洁，也要相依度岁寒。	0
锦为行障绣为衾，不杀猩猩色已深。花谱扬名居一品，药栏才见赏千金。谁忘正为褰珠箔，得意惟能挑玉琴。洛水桥南三月里，两无言语各知心。	0
庐山谁与主文盟，入得光芒北斗星。笔可补天亲奏赋，芥如拾地久明经。诸贤等是良眉白，五色难迷老眼青。来岁不妨连举送，编排详定又彤庭。	0
对仗峨冠日，鲸牙汹九渊。堂萱不改色，台柏故参天。共识吾君圣，今知此母贤。丁宁刘子□，□事一时编。	0
金堂曲宴夜厌厌，仙乐声清御酒黏。不用司宫排蜡烛，海人新贡夜明帘。	0
江山居未定，貂裘已敝，空自带愁归。乱花流水外，访里寻邻，都是可怜时。桥边燕子，似软语、斜日江蓠。休问我、如今心事，错认镜中谁。还思。新烟惊换，旧雨难招，做不成春意。浑未省、谁家芳草，犹梦吟诗。一株古柳观鱼港，傍清深、足可幽栖。闲趣好，白鸥尚识天随。	0
禁门留骑吹，内省正衣冠。稍辨旂常色，尚闻钟漏残。九天炉气煖，六月玉声寒。宿雾开霞观，晨光泛露盘。致君期反朴，求友得如兰。政自同归理，言成共不刊。准绳临百度，领袖映千宫。卧鼓流沙静，飞航涨海安。尽规詶主意，偕赋代交欢。雅韵人间满，多惭窃和难。	0
老雨不肯休，东风势还作。未放草蒙茸，已遣花萧索。浮生何苦劳，触事妨行乐。寄语达生人，须知酒胜药。	0
柳生洲居濠北边，繇辞质野谁所传。不曾入城行卖卜，有问灾福须呼船。叹我奇疾何频年，其初过清肌凛然，已忽腹拒遭拘挛。一身尽异形质变，恍若土木徒人言。蚤知定性不生灭，今安得尔庸非天。医工刃人死无律，妄谈标本从何出。补劳护弱转凝聚，排寒荡湿加淫郁。挟风上行关膈失，迸肉糜皮并为一，犹云无伤乃馀疾。生虽怜我谬时命，岂悟颠倒缘此物。彼苍应有司杀者，授柄于工无乃悖。我劳万事明当休，自古零落归山丘。但疑未死复不活，熟视重为诸医羞。馀聪残明不可留，治命已乖妻子谋，执讯空贻友朋忧。柳生听罢掉颈笑，既有主对非吾尤。山歌静夜声宛转，更著此曲歌中流。	0
韩杜有佳句，炯炯如辰星。自昔此邦胜，中土亦饫听。奇观今愈多，洞户长不扃。秀色真可餐，腴泽到畦丁。寒岩度轻舫，瘦岭著危亭。固已小雁荡，宁复谈锦屏。自我来拥麾，每思御风泠。如何半载间，足迹才一经。居然俯仰中，便觉尘虑冥。旧刻暗苍藓，往事过奔霆。颇闻烟霞外，往往接神灵。向来羽衣士，吐内誇奇龄。终焉亦归尽，难留鬓毛青。塞雁度霄汉，沙鸥飞远汀。大哉天壤间，逍遥各随形。人生亦何有，泛若水上萍。勿作分外念，但勉明德馨。乘时各努力，日驭不我停。梦回故园好，兰菊罗中庭。从知靖节醉，远胜次公醒。	0
吹入征鸿数字秋。	0
畏日得凉才小惬，因秋感岁却成悲。君看八万四千劫，只在炉熏起灭时。	0
鄱陽王範旣卒，侯瑱往依莊鐵，鐵忌之；瑱不自安，丙戌，詐引鐵謀事，因殺之，自據豫章。	1
从教扰扰校亏成，且可蘧蘧了死生。八极神游应有分，几时杖屦得同行。	0
长男乍饮西方水，少女初开北地花。若使青娥相见后，一时关锁住黄家。	0
平生惯作牧民官，不作朱幡画戟看。惟有寸心存恻隐，谁怜只手补创残。树蔬人要畦畦润，种麦农便陇陇乾。乍雨乍晴都恰好，老天谁道叫呼难。	0
骑壒蒙蒙一洗空，恢崇儒馆阐文风。正当世祖投戈际，远迈元和沸鼎中。坐使车书同万里，行看冠盖袭诸戎。我公勋业追王佐，岂比区区颂泮宫。	0
魏公操使夏侯淵救冀，未到而冀敗。淵去冀二百餘里，超來逆戰，淵軍不利。氐王千萬反應超，屯興國， 氐王千萬，略陽淸水氐種也，其後是爲仇池之楊。興國，城名。 淵引軍還。	1
彭泽归来我自安，壶中尤觉太虚宽。世间万事都忘尽，只有公盟不敢寒。	0
学省归来门巷秋，伴眠书史满床头。低云漠漠梧桐晚，屏上江山亦解愁。	0
春，正月，旄牛夷反， 前漢旄牛縣，屬蜀郡，後漢省。華陽國志：旄牛縣在邛萊山表。 益州刺史張喬擊破之。	1
一官簿领十年间，此去青云手可攀。胜日西湖浮画舫，频将卮酒酹孤山。	0
村落清明近，鞦韆稚女誇。春阴妨柳絮，月黑见梨花。白鸟窥鱼网，青帘认酒家。幽栖虽自适，交友在京华。	0
黄州望樊山，秀色如可揽。扁舟横江来，山脚系吾缆。大川失汹涌，浅水澄可鉴。北风吹疏雨，夜枕舟屡撼。齐安不可望，灭没孤城暗。奔流略溪口，龙蜃屡窥瞰。平生千金质，戒惧敢忘暂。兹游定何名，耿耿有馀念。	0
春，正月，丁亥朔，百官遙辭晉主於城北， 大梁城之北。 乃易素服紗帽，迎契丹主，伏路側請罪。契丹主貂帽貂裘，衷甲，駐馬高阜，命起，改服，撫慰之。 按歐史，時晉百官迎契丹主于赤岡。 左衞上將軍安叔千獨出班胡語， 按薛史，安叔千，沙陀三部落之種也，故習胡語。 契丹主曰：汝安沒字邪？ 安叔千狀貌堂堂，而不通文字，所爲鄙陋，人謂之沒字碑。 汝昔鎭邢州，已累表輸誠，我不忘也。叔千拜謝呼躍而退。 呼躍蓋夷禮，猶華人舞蹈也。	1
衰病无悰日日加，喜君来自帝王家。素娥正驾一轮玉，老桂方开双树花。置酒虽欣陪重客，侑樽还愧乏名娃。莫辞今夕如泥醉，须念明朝各一涯。	0
五月，丁巳朔，魏加爾朱榮北道大行臺。以尙書右僕射元羅爲東道大使， 使，疏吏翻。 光祿勳元欣副之，巡方黜陟，先行後聞。欣，羽之子也。 羽，孝文帝之弟，封廣陵王。	1
若于君子能修敬，敬外无缘复有馀。子路不思三致问，病犹尧舜果何如。	0
上使太常少卿祖孝孫敎宮人音樂，不稱旨， 少，始照翻。稱，尺證翻。 上責之。溫彥博王珪諫曰：孝孫雅士，今乃使之敎宮人，又從而譴之，臣竊以爲不可。上怒曰： 爲，于僞翻。說，輸芮翻。 彥博拜謝。珪不拜，曰：陛下責臣以忠直，今臣所言豈私曲邪！ 邪，音耶。 此乃陛下負臣，非臣負陛下！上默然而罷。明日，上謂房玄齡曰：自古帝王納諫誠難，朕昨責溫彥博王珪，至今悔之。 考異曰：魏文貞公故事：太宗曰：人皆以祖孝孫爲知音，令敎聲曲，多不諧韻，此其未至精妙，爲不存意乎？乃敕所司令舉其罪。公進諫曰：陛下生平不愛音聲，今忽爲敎女樂責孝孫，臣恐天下怪愕。太宗曰：汝等並是我心腹，應須中正，何乃附下罔上爲孝孫辭！溫彥博等拜謝。公及王珪進曰：陛下不以臣等不肖，置之樞近，今臣所言，豈是爲私。不意陛下責臣至此！常奉明旨，勿以臨時嗔怒，卽便曲從，成我大過，臣等不敢失墜，所以每觸龍鱗。今以爲責，只是陛下負臣，臣終不負陛下。太宗怒未已，懍然作色。公又曰：祖孝孫學問立身，何如白明達？陛下平生禮遇孝孫，復何如白明達？今過聽一言，便謂孝孫可疑，明達可信，臣恐羣臣衆庶有以窺陛下。太宗怒乃解。今從舊傳。 公等勿爲此不盡言也。 爲，于僞翻；下爲朕同。	1
苍梧一望隔重云，帝子悲寻不记春。何事泪痕偏在竹，贞姿应念节高人。	0
瘦削丰姿淡伫妆，三三两两立冰霜。春风只爱私红紫，可是梅花欠主张。	0
是歲，高句麗王雲卒，世子安立。 句，如字；又音駒。麗，力知翻。	1
汉节亭亭晻霭间，邦人多看锦雕还。初传使者驱千骑，俄见将军定百蛮。云尽月光依组练，雪消春信满湖山。伫闻禁掖催颇牧，玉陛归亲咫尺颜。	0
十口同离北，今成独雁飞。饥锄荒寺菜，贫著陷蕃衣。甲第歌钟沸，沙场探骑稀。老身闽地死，不见翠銮归。	0
递啸取遥风，微微近秋朔。金柔气尚低，火老候愈浊。熙熙炎光流，竦竦高云擢。闪红惊蚴虬，凝赤耸山岳。目林恐焚烧，耳井忆瀺灂。仰惧失交泰，非时结冰雹。化邓渴且多，奔河诚已悫。暍道者谁子，叩商者何乐。洗矣得滂沱，感然鸣鸑鷟。嘉愿苟未从，前心空缅邈。清砌千回坐，冷环再三握。烦怀却星星，高意还卓卓。龙沈剧煮鳞，牛喘甚焚角。蝉烦鸣转喝，乌噪饥不啄。昼蝇食案繁，宵蚋肌血渥。单絺厌已褫，长䈉倦还捉。幸兹得佳朋，于此荫华桷。青荧文簟施，淡澉甘瓜濯。大壁旷凝净，古画奇驳荦。凄如羾寒门，皓若攒玉璞。埽宽延鲜飙，汲冷渍香穱。篚实摘林珍，盘殽馈禽㲉。空堂喜淹留，贫馔羞龌龊。殷勤相劝勉，左右加砻斲。贾勇发霜硎，争前曜冰槊。微然草根响，先被诗情觉。感衰悲旧改，工异逞新皃。谁言摈朋老，犹自将心学。危檐不敢凭，朽机惧倾扑。青云路难近，黄鹤足仍鋜。未能饮渊泉，立滞叫芳药。与子昔睽离，嗟余苦屯剥。直道败邪径，拙谋伤巧诼。炎湖度氛氲，热石行荦硞。痟肌夏尤甚，疟渴秋更数。君颜不可觌，君手无由搦。今来沐新恩，庶见返鸿朴。儒庠恣游息，圣籍饱商搉。危行无低徊，正言免咿喔。车马获同驱，酒醪欣共欶。惟忧弃菅蒯，敢望侍帷幄。此志且何如，希君为追琢。	0
城前兵马过，城里人高卧。官家自供给，畏我田产破。健儿食肥肉，战马食新谷。食饱物有馀，所恨无两腹。草青见军过，草白见军回。军回人更多，尽系西戎来。	0
珪問博士李先曰：天下何物最善，可以益人神智？對曰：莫若書籍。珪曰：書籍凡有幾何，如何可集？對曰：自書契以來，世有滋益，以至于今，不可勝計。苟人主所好，何憂不集。珪從之，命郡縣大索書籍，悉送平城。 魏主珪之崇文如此，而魏之儒風及平涼州之後始   振，蓋代北以右武爲俗，雖其君尙文，未能回也。嗚呼！平涼之後，儒風雖振，而北人胡服，至孝文遷洛之時，未盡改也。用夏變夷之難如是夫！勝，音升。好，呼到翻。索，昔客翻。	1
鹤下紫阁云，沈沈翠微雨。独坐正无言，孤庄一声杵。	0
帝自將征鄧奉，至堵陽； 堵陽縣，屬南陽郡。杜佑曰：唐州方城縣，漢堵陽縣。應劭曰：堵陽，景帝改爲順陽。二說不同。 奉逃歸淯陽，董訢降。 訢，音欣。降，下江翻；下同。 夏，四月，帝追奉至小長安，與戰，大破之；奉肉袒因朱祜降。 去年奉禽祜，今因祜而降。 帝憐奉舊功臣， 奉，鄧晨之兄子也。 且釁起吳漢， 事見上卷上年。 欲全宥之。岑彭耿弇諫曰：鄧奉背恩反逆， 背，蒲妹翻。 暴師經年，陛下旣至，不知悔善，而親在行陳， 陳，讀曰陣。 兵敗乃降；若不誅奉，無以懲惡！於是斬之。復朱祜位。	1
甲子，南平王恪帥文武拜牋推湘東王繹爲相國，總百揆；繹不許。	1
己亥，以寧朔將軍蕭昺監南兗州諸軍事。昺，衍之從父弟也。 昺，兵永翻。昺與帝同祖治書侍   御史道賜。監，工銜翻。從，才用翻。	1
烈士志徇名，仁人思爱日。冯公杖节归，颇全忠孝术。狂童昔兆乱，天常几反易。大臣清国屯，公实预谋画。白士为台郎，未省闻在昔。义为轩冕重，功在钟鼎勒。十载犹故官，念言为伊郁。迩来升宰士，式序期日夕。囊封却复上，告去更甫力。官荣岂不怀，志养不遑息。顾我废蓼莪，日念扫茔域。公方咏南陔，肯为高官职。绝裾旧疑温，抗疏今师密。都门行饯君，视古无愧色。柔甘既获奉，中外等事国。虽是平生言，勉哉宣泽□。	0
上悉知元載所爲，以其任政日久，欲全始終，因獨見，深戒之；載猶不悛，上由是稍惡之。 載，祖亥翻，又音如字。見，賢遍翻。惡，烏路翻。	1
蝶舞莺歌喜岁芳，柳丝袅袅蕙带长。江南春色共君有，何事君心独自伤。	0
䃕渠斜与昆河接，河远渠悭几可涉。狂霖一涨高十寻，迅泻东来比三峡。崩腾下与淮泗会，清泚亦容伊雒杂。横空九阙真垂虹，怒捲千艘如败叶。祇堪平地看汹涌，何事乘危理舟楫。共夫鹅鹳行天上，遥与谷中相应答。但忧心手一乖迕，巨舶高樯两摧折。而余进退久安命，揭厉以望初不慑。妻孥亦已惯江湖，笑语犹如泛山陕。鸣弓击柝惊夜盗，掘茹捞虾佐晨馌。时登绝径步榆柳，或面荒陂看凫鸭。我生东南趣向野，挥弄清溪看苕霅。枕流漱石真所便，履浊凌险终未惬。觚棱渐喜金阙近，釜甑何忧米盐乏。浑如海客泛枯槎，缭绕明河望阊阖。	0
但保同心结，无劳织锦诗。苏秦求富贵，自有一回时。	0
那条路不通长安，莫把心肠独自剜。有酿何须儿索饮，无殽徒劝客加餐。千金不赏思归楚，万户无封愿识韩。大抵利名些子耳，几多豪杰被萦绊。	0
初，彭城劉裕，生而母死，父翹僑居京口，家貧，將棄之。同郡劉懷敬之母，裕之從母也，生懷敬未期，走往救之，斷懷敬乳而乳之。 從，才用翻。斷，丁管翻。上乳，如字；下乳，人喩翻。 及長，勇健有大志。僅識文字，以賣履爲業，好樗蒲，爲鄕閭所賤。 長，知兩翻。好，呼到翻。 劉牢之擊孫   恩，引裕參軍事， 晉宋之制，參軍不署曹者無定員。 使將數十人覘賊。遇賊數千人，卽迎擊之，從者皆死， 覘，丑廉翻。從，才用翻。 裕墜岸下。賊臨岸欲下，裕奮長刀仰斫殺數人，乃得登岸，仍大呼逐之， 呼，火故翻。 賊皆走，裕所殺傷甚衆。劉敬宣怪裕久不返，引兵尋之，見裕獨驅數千人，咸共歎息。因進擊賊，大破之，斬獲千餘人。 劉裕事始此。	1
于仲文取金鄕，席毗羅軍大潰，爭投洙水死。 頁五四二六	1
茅檐斜日晓鸡号，水满陂塘荠麦高。回首故园空怅望，东门归路绿迢迢。	0
己亥，突厥頡利可汗寇鴈門，李大恩擊走之。 可，從刊入聲。汗，音寒。	1
夏，大旱，江漢河洛皆竭，可涉。 川竭，亡國之徵。	1
人老簪花却自然，花红应不厌华颠。人间无此风流样，何止源流二百年。	0
二月，己亥，上如丹徒，謁京陵。三月，丁巳，大赦。募諸州樂移者數千家以實京口。 樂，音洛。	1
岂不为寮久，兹焉独愈亲。卜居如不近，同志竟何因。山鸟频招饮，江花解笑人。风颠仍雨急，枉却一年春。	0
步摇金翠玉搔头，倾国倾城胜莫愁。若逞仙姿游洛浦，定知神女谢风流。	0
阅三十载墨犹新，公是当时第一人。马革伏波惭立柱，羊裘严濑老垂纶。观宾可以观其主，在子胜如在乃身。多少汗颜君袖手，凭谁举酒问穹旻。	0
五月，魏東徐州民王早等殺刺史崔庠，以下邳來降。 考異曰：梁帝紀：六月，己卯，魏建義城主蘭寶以下邳城降。今從魏書。	1
天上梦魂何杳杳，日宫消息太沈沈。君恩不似黄金井，一处团圆万丈深。天上凤皇休寄梦，人间鹦鹉旧堪悲。平生心绪无人识，一只金梭万丈丝。	0
怒风驾海潮，钱塘天下壮。岷山浚源委，东下极奔放。中横吴淞江，烟波渺四望。归欤太史笔，偃蹇九霄上。	0
崇吉脫身走。崇吉母傅氏，申纂妻賈氏，與濟州刺史盧度世有中表親，然已疏遠。 濟，子禮翻。 及爲魏所虜，度世奉事甚恭，贍給優厚。 親者毋失其爲親，故者毋失其爲故，其盧度世之謂乎。 度世閨門之內，和而有禮。雖世有屯夷， 屯，陟倫翻，多難也。夷，平易也。 家有貧富，百口怡怡，豐儉同之。 史言盧度世有行。	1
天雨萧萧滞茅屋，冷猿秋雁不胜悲。床床屋漏无乾处，独立苍茫自咏诗。	0
一别人间岁月多，归来人事已销磨。惟有门前鉴池水，春风不改旧时波。	0
乡关散尽当年客。春风寂寞花无色。长日掩重门。江山眼外昏。画图高挂壁。嵩少参差碧。想见卧云人。松黄落洞门。	0
月华秋色雨鲜新，万里澄空不受尘。兔濯素毛腾浩露，桂飘香实下飞轮。光侵酒面寒无力，清入诗豪健有神。坐客何须辞醉倒，相君应不惜车茵。	0
落红庭院绿池塘，语燕啼莺亦可伤。霁柳吹花春已老，暝槐成幄日初长。	0
朱滔王武俊軍至魏州，田悅具牛酒出迎，魏人懽呼動地。 呼，火故翻。 滔營於愜山， 嚴：愜山改連篋山。 是日，李懷光軍亦至，馬燧等盛軍容迎之。滔以爲襲己，遽出陳；懷光勇而無謀，欲乘其營壘未就擊之。燧請且休將士，觀釁而動，懷光曰：彼營壘旣立，將爲後患，此時不可失也。遂擊滔於愜山之西， 魏氏土地記曰：渤海高城縣東北五十里有篋山。余按此愜山，當在魏州界，近永濟渠。陳，讀曰陣。燧，音遂。將，卽亮翻。釁，許覲翻。愜，詰叶翻。 殺步卒千餘人，滔軍崩沮； 沮，在呂翻。 懷光按轡觀之，有喜色。士卒爭入滔營取寶貨，王武俊引二千騎橫衝懷光軍，軍分爲二；滔引兵繼之，官軍大敗，蹙入永濟渠溺死者不可勝數，人相蹈藉，其積如山，水爲之不流， 騎，奇寄翻。溺，奴狄翻。勝，音升。爲，于僞翻。 馬燧等各收軍保壘。是夕，滔等堰永濟渠入王莽故河， 酈道元曰：漢溝洫志云：河爲中國害尤甚，故禹導河自積石，歷龍門，釃二渠以引河，一則漯川，今河所流也；一則北瀆，王莽時絕，故世俗名是瀆爲王莽河。 絕官軍糧道及歸路，明日，水深三尺餘。 深，式禁翻。 馬燧懼，遣使卑辭謝滔，求與諸節度歸本道，奏天子，請以河北事委五郞處之。 使，疏吏翻。朱滔第五，故稱之爲五郞，若尊之然。處，昌呂翻。 滔欲許之，王武俊以爲不可；滔不從。秋七月，燧與諸軍涉水而西，退保魏縣以拒滔， 九域志：魏縣，在魏州城西三十五里。 滔乃謝武俊，武俊由是恨滔。後數日，滔等亦引兵營魏縣東南，與官軍隔水相拒。 考異曰：實錄：六月辛巳，朱滔王武俊兵至魏   州。是日，李懷光之師亦至。七月庚子，馬燧等四節度兵退保魏縣。又曰：田悅等築堰，欲決御河水，灌王莽故河以絕我糧道。燧令白懷光，欲退軍，懷光不可。抱眞晟亦欲決死守之。賊築堰愈急，勢迫，會夜，乃俱引退。燕南記曰：六月，朱滔武俊懷光俱至。懷光卽欲戰，馬燧抱眞不得已，從之。七月六日，懷光等擊滔，勝之，尋爲王武俊所敗。其夜，決河水，絕懷光等西歸之路。明日，水深三尺餘。馬燧與朱滔有外族之親，呼滔爲表姪，使人說滔曰：老夫不度氣力，與李相公等昨日先陳。王大夫善戰，海內所知也。司徒五郞與商議，放老夫等卻歸太原，諸節度亦各還本道，當爲聞奏，河北地任五郞收取。滔見武俊戰勝，私心忌其勝己，乃謂武俊曰：大夫二兄破懷光等，氣已沮喪，馬司徒旣屈服如此，且放去，漸圖未晚。武俊曰：豈有四五節度，兵逾十萬，使打賊，始經一陣，被殺卻五萬人，將何面目歸見天子！今窮蹙詐求退去，料不過到洺州界，必築壘相待，悔難及也。滔心明知其事，竟絕水，放燧等。旣離魏府城下，退行三十里，遂連魏縣河，列營相拒。滔雖慙謝，武俊終有恨意。又同進軍魏橋河東南，去懷光營五里。移營在七月中旬也。邠志曰：三年夏，詔懷光率邠甲五千兼統諸軍東征。六月，師及魏郛，戰焉，陷燕人之衆，師入賊營，收其寶貨。馬公燧曰：我二年困此賊，彼旦至而夕破之，人其謂我何！乃稍抽戰卒以孤其勢。田悅曰：馬太原妬功也，朔方軍可襲矣。乃使步卒七百人負刀而趨，乘我失度，擠之于河，死者數百人，皆精騎也。馬公遽命平射三百人爭橋，以出我軍，故步軍不敗，軍勢大衂。詔唐朝臣自河南引軍會之。舊田悅傳曰：王武俊以二千騎橫擊懷光陳，滔軍繼踵而進，禁軍大敗，人相蹈藉，投尸于河二十里，河水爲之不流。馬燧收軍保壘。是夜，王武俊決河水入王莽故河，欲隔官軍，水已深三尺，糧餉路絕，王師計無從出，乃遣人告朱滔云云。時武俊戰勝，滔心忌之，卽曰：大夫二兄已敗官軍，馬司徒卑屈若此，不宜   迫人於險也。武俊曰：燧等連兵十萬，皆是國之名臣，一戰而北，貽國之恥，不知此等何面目見天子邪！然吾不惜放還，但不行五十里，必反相拒。按長曆：六月壬子朔，七月壬午朔。然則辛巳，六月三十日；庚子，七月十九日也。滔與懷光至魏之日，滔營壘猶未立，懷光卽與之戰，豈得至七月六日邪！戰于愜山之夜，武俊決水，明日，燧等卽退保魏縣，豈得至十九日邪！實錄燕南記所載日，皆不可據也。然實錄多據奏到之日，不知戰與移營的在何日，要之必在六七月之際，故但記七月退保魏縣耳。朱滔與王武俊同舉兵，志在破馬燧軍，豈有一戰纔勝，遽忌武俊，縱燧令去，自貽後患邪！直是滔無遠識，謂燧等不足畏，得其卑辭而縱去耳。又舊悅傳云：決河水。若決黃河，不須築堰，決水經日，不止三尺。旣決之後，不可復壅。今從實錄，決御河水，灌王莽河耳。	1
及晉王存勗討張文禮，處直以平日鎭定相爲脣齒，恐鎭亡而定孤，固諫，以爲方禦梁   寇，宜且赦文禮。晉王答以文禮弑君，義不可赦；又潛引梁兵，恐於易定亦不利。處直患之，以新州地鄰契丹，乃潛遣人語郁， 新州，窮邊也，北接契丹。語，牛倨翻。 使賂契丹，召令犯塞，務以解鎭州之圍； 王郁雖不能解鎭州之圍，而亦能爲契丹鄕導以寇晉。 其將佐多諫，不聽。郁素疾都冒繼其宗，乃邀處直求爲嗣，處直許之。	1
夫君端是一时豪，排难捐躯不惮劳。忠义自能全里社，姓名那肯辱铨曹。一生倜傥心常逸，五世团栾寿更高。瞑目定知无可憾，九原风树漫悲号。	0
胡尘昔起蓟北门，河南地属平卢军。貂裘代马绕东岳，峄阳孤桐削为角。地形十二虏意骄，恩泽含容历四朝。鲁人皆解带弓箭，齐人不复闻箫韶。今朝天子圣神武，手握玄符平九土。初哀狂童袭故事，文告不来方振怒。去秋诏下诛东平，官军四合犹婴城。春来群乌噪且惊，气如坏山堕其庭。牙门大将有刘生，夜半射落欃枪星。帐中虏血流满地，门外三军舞连臂。驿骑函首过黄河，城中无贼天气和。朝廷侍郎来慰抚，耕夫满野行人歌。泰山沈寇六十年，旅祭不享生愁烟。今逢圣君欲封禅，神使阴兵来阻战。妖氛扫尽河水清，日观杲杲卿云见。开元黄帝东封时，百神受职争奔驰。千钧猛簴顺流下，洪波涵淡浮熊罴。侍臣燕公秉文笔，玉检告天无愧词。当今睿孙承圣祖，岳神望幸河宗舞。青门大道属车尘，共待葳蕤翠华举。	0
五德生王者，千龄启圣人。赤光来照夜，黄云上覆晨。海县衔恩久，朝章献舞新。高居帝座出，夹道众官陈。槊杖洗清景，磬管凝秋旻。珠囊含瑞露，金镜抱仙轮。何岁无乡饮，何田不报神。薰歌与名节，传代幸群臣。	0
沙鹭汀鸥尽日閒，水边风起万荷翻。客来莫厌重楼望，树杪阑干直对山。	0
秦立昭儀齊氏爲后。	1
代王鬱律之子翳槐居於其舅賀蘭部，紇那遣使求之，賀蘭大人藹頭擁護不遣。紇那與宇文部共擊藹頭，不克。	1
刀匕初无欲凊人，如何灶鬼尚嫌嗔。翛翛短褐方炀火，冉冉青烟已被宸。邂逅焚巢连鸟雀，仓黄濡幕愧比邻。王阳幸有囊衣在，报赏焦头亦未贫。	0
琉璃万顷碧如堆，画栋连云户牖开。晴嶂势吞三楚尽，暮潮声带九江来。六朝寂寞惟流水，孤垒荒凉只旧台。惆怅骑鲸人已老，夜船空棹月明回。	0
竹竿穿竹篱，却与篱为柱。大小且相依，荣枯何足顾。	0
山色依依水自流，内人斜畔最堪愁。荒榛蔓草萦寒骨，更有何人吊杜秋。	0
自性具三身，发明成四智。不离见闻缘，超然登佛地。吾今为汝说，谛信永无迷。莫学驰求者，终日说菩提。	0
于论鼓钟，于兹西雍。粢盛肥硕，有显其容。其容洋洋，咸瞻像设。币以达诚，歆我明洁。	0
是歲，漢以尙書左丞倪曙同平章事。	1
烟芜满洞青山绕，幢节飘空紫凤飞。金阙乍看迎日丽，玉箫遥听隔花微。多开石髓供调膳，时御霓裳奉易衣。莫学辽东华表上，千年始欲一回归。	0
惕厉日乾乾，潜蟠或跃渊。伐谋参上策，受钺总中坚。田讼归周日，民谣戴舜年。风云自冥感，嘉会翼飞天。	0
平生孤愤自潸然，不作春蚕但食眠。干禄有心羞枉道，无田虚日望丰年。每将浩叹期黄卷，已许多忧竞白颠。旧笑古人轻独往，近来还自忆林泉。	0
茅屋临江上，四面惟柴荆。绿阴绕篱落，窗几一以明。门前滩水急，日与白鸥盟。不知何隐士，居此复何营。朝来四山碧，晚际沙鸟鸣。棋声度竹静，江深琴调清。终携一尊酒，造门相对倾。心期羲皇上，安用知姓名。	0
宿雨南江涨，波涛乱远峰。孤亭凌喷薄，万井逼舂容。霄汉愁高鸟，泥沙困老龙。天边同客舍，携我豁心胸。	0
川暗夕阳尽，孤舟泊岸初。岭猿相叫啸，潭嶂似空虚。就枕灭明烛，扣舷闻夜渔。鸡鸣问何处，人物是秦馀。	0
武俊之始誅李惟岳也，遣判官孟華入見。 章：十二行本見下有上問以河朔利害七字；乙十一行本同；退齋校同；張校同，云無註本亦無。見，賢遍翻。 華性忠直，有才略，應對慷慨；上悅，以爲恆冀團練副使。 慷，苦廣翻。恆，戶登翻。 會武俊與朱滔有異謀，上遽遣華歸諭旨。華至，武俊已出師，華諫曰：聖意於大夫甚厚，苟盡忠義，何患官爵之不崇，土地之不廣！不日天子必移康中丞於他鎭， 康中丞，謂康日知。 深趙終爲大夫之有，何苦遽自同於逆亂乎！異日無成，悔之何及！華曏在李寶臣幕府，以直道已爲同列所忌，至是爲副使，同列尤疾之，言於武俊曰：華以軍中陰事奏天子，請爲內應，故得超遷；是將覆大夫之軍，大夫宜備之。武俊以其舊人，不忍殺，奪職，使歸私第。	1
燕主寶使左衞將軍慕輿騰攻博陵，殺魏所置守宰。	1
江南尽是山水地，君子固求仁知名。可怜尘土不到眼，只有云泉相伴清。人间扰扰知何在，日暮悠悠空斗行。明月一栏风一枕，醉乡犹可过浮生。	0
十二月，戊戌，以司徒黃琬爲太尉，司空楊彪爲司徒，光祿勳荀爽爲司空。	1
大白东西飞正狂，新刍石冻杂梅香。诗中反语常回避，尤怯花前唤索郎。	0
有客语省兵，兵省非所先。方今将不择，独以兵乘边。前攻已破散，后距方完坚。以众亢彼寡，虽危犹幸全。将既非其才，议又不得专。兵少败孰继，胡来饮秦川。万一虽不尔，省兵当何缘。骄惰习已久，去归岂能田。不田亦不桑，衣食犹兵然。省兵岂无时，施置有后前。王功所由起，古有七月篇。百官勤俭慈，劳者已息肩。游民慕草野，岁熟不在天。择将付以职，省兵果有年。	0
东南富水木，寂寥蔽光辉。此地足文字，及时隘骖騑。仄雪踏为平，涩行变如飞。令畦生气色，嘉绿新霏微。天意资厚养，贤人肯相违。	0
往年吟月社，因乱散扬州。未免无端事，何妨出世流。洞庭禅过腊，衡岳坐经秋。终说将衣钵，天台老去休。	0
漓江即湘江，戢戢清见石。其东列群峰，秋色碧复碧。日出雾露收，草径上逼侧。凭栏揩望眼，已足慰畴昔。更窥岩穴胜，创见为惊咋。如何数里间，奇观相接迹。宽同厦屋深，划若巨灵擘。日月递光景，风云变朝夕。石桥几年成，乳窦时一滴。神龙旧隐处，仰视多辟易。蜕迹凛犹存，隐隐印霜脊。下有澄湫深，馀波漱苍壁。往者已仙去，来者此其宅。薄晚扣松关，风过声索索。聊麾车骑退，容我且散策。却望訾家洲，轻舫度前碛。回首烟树林，已复挂蟾魄。宇旷净馀滓，群物被光泽。何所寄遐思，空岩皎虚白。清辉可一规，水色相激射。天边与川上，亭亭如合璧。居然广寒游，不用假六翮。班坐依微澜，晤赏共佳客。因之想千载，讵有今古隔。箫鼓归夜阑，观者粲城陌。往往罗杯盘，班班见殽核。谅因年岁丰，人意少舒适。视尔意少舒，于予亦忻怿。	0
甲午，賢良方正裴休李郃李甘杜牧馬植崔璵王式崔愼由等 郃，曷閣翻。璵，音余。 二十二人中第，皆除官。 中，竹仲翻。 考官左散騎常侍馮宿等見劉蕡策，皆歎服，而畏宦官，不敢取。詔下，物論囂然稱屈。 囂，虛驕翻，喧也。 諫官御史欲論奏，執政抑之。李郃曰：劉蕡下第，我輩登科，能無厚顏！乃上疏，以爲：蕡所對策，漢魏以來無與爲比。今有司以蕡指切左右，不敢以聞，恐忠良道窮，綱紀遂絕。況臣所對不及蕡遠甚，乞回臣所授以旌蕡直。不報。蕡由是不得仕於朝，終於使府御史。 使府，節度使幕府也。御史，幕僚所帶寄祿官，亦謂   之憲官。 牧，佑之孫；植，勛之子； 杜佑歷德順憲三朝，位至公輔。馬勛見二百三十卷德宗貞元元年。考異曰：舊傳勛作曛，誤也。勛事見德宗實錄。 式，起之子；愼由，融之玄孫也。 王起見二百四十一卷穆宗長慶元年。崔融以文章顯於武后朝。	1
荆山已去华山来，日出潼关四扇开。刺史莫辞迎候远，相公亲破蔡州回。	0
闲坊宅枕穿宫水，听水分衾盖蜀缯。药杵声中捣残梦，茶铛影里煮孤灯。刑曹树荫千年井，华岳楼开万仞冰。诗句变风官渐紧，夜涛舂断海边藤。	0
本是云霄万里身，樊笼著向绿槐阴。虽然禄料曾无欠，孤却宽閒自在心。	0
云起松关作远山，一庭细草未曾删。吏书抱去琴声静，骢使何须采下艰。	0
或勸知遠舉兵進取。知遠曰：用兵有緩有急，當隨時制宜。今契丹新降晉兵十萬，虎據京邑，未有他變，豈可輕動哉！且觀其所利止於貨財，貨財旣足，必將北去。況冰雪已消，勢難久留，宜待其去，然後取之，可以萬全。 劉知遠料之審矣，所以舉兵南向，契丹不能與之爭。	1
梁兵克丹州，擒王行思。	1
叹人生聊尔，便晨风、翼倦也回飞。况自骑款段，欲追骐骥，千里安之。种得玄芝瑶草，不染满头丝。一醉梅花下，笑舞青衣。说甚封侯万里，待朱门画戟，大第崇墀。人世何时□足，造物任隆施。怪周公、如今不梦，意周公、政自怪吾衰。归来去，夕阳牛陇，夜月鸥矶。	0
僧中有高僧，士亦有高士。我虽不为高，心粗能知止。师是个中人，特患不为尔。何幸我与师，俱是邻家子。	0
稚子比来骑竹马，犹疑只在屋东西。莫言道者无悲事，曾听巴猿向月啼。	0
汉家猗殿敞云屏，青雀西来底有情。席上残桃犹可种，刘郎争奈不长生。	0
九月，太尉張顥罷；以太常陳球爲太尉。	1
忆长安，三月时，上苑遍是花枝。青门几场送客，曲水竟日题诗。骏马金鞭无数，良辰美景追随。	0
皓如楚江月，霭若吴岫云。波中自皎镜，山上亦氛氲。明月留照妾，轻云持赠君。山川各离散，光气乃殊分。天涯一为别，江北自相闻。	0
代世子寔娶東部大人賀野干之女， 據北史，賀野干，卽賀蘭部酋長。魏書官氏志，北方賀蘭，後改爲賀氏。 有遺腹子，甲戌，生男，代王什翼犍爲之赦境內， 爲，于僞翻。 名曰涉圭。 拓跋珪造魏事始此。	1
小院深明别有天。花能笑语柳能眠。雪肌得酒于中暖，莲步凌波分外妍。钗燕重，髻荷偏。两山斜叠翠连娟。朝云无限矜春态，暮雨情知更可怜。	0
连岁金明不见冰，上春风雪气棱棱。台中曾奏五行传，到此施行愧未曾。	0
沙头鸂鶒寒相傍，老树槃跚枝拂浪。前村急雨涨滩流，日暮渔舟撑不上。	0
上寿今何憾，殷忧昔备尝。分灯照邻女，画荻训贤郎。石窌将开邑，陇阡自表冈。吾衰彤管废，短些不成章。	0
玉箫风外一声清。粉面婵娟月对明。紫府楼台夜不扃。羽衣轻。稳驾双鸾谒帝庭。	0
大道贵无心，圣贤为始慕。秋空共澄洁，美玉同贞素。伟哉桐江守，雌黄出金口。为文能废兴，谈道弭空有。雪林槁枯者，坐石听亦久。还疑紫磨身，成居灵运后。	0
背冷来趋暖，虽微善自谋。如何才得意，飞去不回头。	0
吐蕃酋長曷蘇帥部落請內附，以右玉鈐衞將軍張玄遇爲安撫使，將精卒二萬迎之。六月，軍至大渡水西，曷蘇事洩，爲國人所擒。別部酋長昝捶帥羌蠻八千餘人內附，玄遇以其部落置萊川州而還。 酋，慈由翻。長，知兩翻。帥，讀曰率。鈐，其廉翻。使，疏吏翻。將，卽亮翻，又音如字。昝，子感翻。捶，止蘂翻，新書作插。黎州都督府所管羈縻州有米川州，新書作葉州。還，從宣翻，又音如字。考異曰：   唐紀作沓搖。今從實錄。	1
初，懿宗寬思禮於外，使誣引諸人。諸人旣誅，然後收思禮，思禮悔之。懿宗自天授以來，太后數使之鞫獄，喜誣陷人， 數，所角翻。喜，許記翻。 時人以爲周來之亞。	1
吴王剑池上，禅子石房深。久慕白云性，忽劳青玉音。孤高知胜鹤，清雅似闻琴。此韵书珍重，烦师出定吟。	0
吴山越岭老于行，何地诛茅寄此情。直使浮云无一点，千岩应接始分明。	0
西日未收东雨来，南轩相对北窗开。茫茫移穴蚁旋磨，扰扰出檐蚊聚雷。三宿定成桑下恋，一篇聊向雨中催。忘形赖有张公子，信手围棋到夜回。	0
城中太守的何人，林下先生非我身。若向庵中觅光禄，雪中履迹镜中真。	0
后学鲜能舍瑟作，古人未免假韶鸣。不劳左辖诵新句，却爱老婆呼旧名。史馆谁徵段公事，雠家妄作武侯评。人间安得忘忧物，为窭儒生浇不平。	0
史炤釋文曰：摩陂，地名，在古郟鄏，卽漢之河南縣。海陵本同。余按水經註，摩陂在潁川郟縣，縱廣可十五里。此豈河南之郟鄏哉！以下文治許昌宮觀之，可以知史炤之謬矣。許昌宮在潁川許縣，魏改許縣曰許昌。	1
契丹主以張礪爲右僕射兼門下侍郞同平章事，左僕射和凝兼中書侍郞同平章事；司空兼門下侍郞同平章事劉昫，以目疾辭位，罷爲太保。	1
海山仙子国，邂逅寄孤蓬。万象画图里，千崖玉界中。风摇春浪软，礁激暮潮雄。云气东南密，龙腾上碧空。	0
多难全高节，时清轸圣君。园茔标石篆，雨露降天文。义激忠贞没，词伤兰蕙焚。国人皆堕泪，王府已铭勋。揭出临新陌，长留对古坟。睿情幽感处，应使九泉闻。	0
绊惹春风别有情，世间谁敢斗轻盈。楚王江畔无端种，饿损纤腰学不成。	0
帝聰明能斷， 斷，丁亂翻。 善用人，行法無所假貸。隆慮公主子昭平君 隆慮公主，景帝女。班志，隆慮縣屬河內郡。慮，音閭。 尙帝女夷安公主。 班志，夷安縣屬膠西國。 隆慮主病困，以金千斤錢千萬爲昭平君豫贖死罪，上許之。 爲，于僞翻；下同。 隆慮主卒，昭平君日驕，醉殺主傅， 服虔曰：主傅，主之官也。如淳曰：禮有傅姆。說者又曰：傅，老大夫也，漢使中行說傅翁主是也。師古曰：傅姆是。 繫獄；廷尉以公主子上請。 上，時掌翻。 左右人人爲言：前又入贖，陛下許之。上曰：吾弟老有是一子，死，以屬我。 弟，謂女弟。師古曰：老乃有子，言其晚孕育也。屬，音之欲翻。 於是爲之垂涕，歎息良久，曰：   法令者，先帝所造也，用弟故而誣先帝之法，吾何面目入高廟乎！又下負萬民。乃可其奏，哀不能自止，左右盡悲。待詔東方朔前上壽， 時有待詔公車者，有待詔金馬門者。朔時待詔宦者署。 曰：臣聞聖王爲政，賞不避仇讎，誅不擇骨肉。書曰：不偏不黨，王道蕩蕩。 師古曰：周書洪範之辭。蕩蕩，平坦貌。 此二者，五帝所重，三王所難也，陛下行之，天下幸甚！臣朔奉觴昧死再拜上萬 章：十四行本萬下有歲字；乙十一行本同；孔本同；退齋校同。 壽！上初怒朔，旣而善之，以朔爲中郞。	1
今夜月明胜昨夜，新添桂树近东枝。立多地湿舁床坐，看过墙西寸寸迟。	0
夏，安漢公奏車服制度，吏民養生送終嫁娶，奴婢田宅器械之品，立官稷， 元始元年，莽號安漢公。至是始書以冠事，表其所從來者漸矣。通鑑凡書權臣例始此。如淳曰：郊祀志：已有官社，未有官稷，遂立官稷於官社之後。臣瓚曰：漢初，除秦社稷，立漢社稷；其後又立官社，配以夏禹，而不立官稷。師古曰：淳瓚二說皆未盡也。初立官稷於官社之後，是爲一處。今更創置建於別所，不相從也。 及郡國縣邑鄕聚皆置學官。 張晏曰：聚，邑落名也。師古曰：聚，音才喩翻。	1
再拜吾师喜复悲，誓心从此永归依。浮生恍忽若真梦，何事于中有是非。	0
丙寅，詔梁國選諸要職，悉依天朝之制。 朝，直遙翻。 於是以沈約爲吏部尙書兼右僕射，   范雲爲侍中。	1
孤舟发处沙鸥起，明月落时江水寒。	0
已向魏塘经四白，又开北户纳凉飔。祇应长作窗中客，会见蓬莱清浅时。	0
皆救眼前急，锥刀蕴利名。愚心违善道，慧眼自分明。大海波浪没，深山栋木成。旁求存古意，后学法先生。	0
魏丞相歡患賀拔岳侯莫陳悅之強，右丞翟嵩曰：嵩能間之， 間，古莧翻。 使其自相屠滅。歡遣之。歡又使長史侯景招撫紇豆陵伊利，伊利不從。	1
平生学道已神完，岂复儿童私自怜。醉坠何曾伤内守，色忧当为念先传。书空渐觉新诗健，把蟹行看乐事全。卖却老骢为酒直，大呼乡友作新年。	0
高人好自然，移得它山碧。不磨如版平，大巧非因力。古藓小青钱，尘中看野色。冷倚砌花春，静伴疏篁直。山僧若转头，如逢旧相识。	0
落花已作风前舞，又送黄昏雨。晓来庭院半残红，惟有游丝，千丈袅晴空。殷勤花下同携手，更尽杯中酒。美人不用敛蛾眉，我亦多情，无奈酒阑时。	0
戊寅，以翰林學士路隋爲中書侍郞同平章事。	1
海日上天破苦雾，散香酾酒巫进舞，神在琵琶弦上语。载鸾旂，伐鼍鼓，驱丰隆，笑玉女，小雨班班点飞土。驾文螭兮张翠羽，兰为旌兮桂为斧。神车出兮青山空，留应龙兮守山宫。古烟苍苍封寒松，流水溅溅山重重。促前导兮走轻雷，驻清驭兮云低回。石坛漠漠风帏开，乡人奠拜神君来。	0
土屋茅茨山万重，阴云不解雨濛濛。桃源目断知何处，身在杜陵诗句中。	0
此诗合让简斋老，尽洗世间声色尘。我更凿空难著语，蹇驴粗记雪桥春。	0
落日照容谷，寥然官署秋。开帘临绝巘，凭几对寒流。古意深中得，诗心静外游。三年多少景，满箧是冥搜。	0
垂垂白发老相催，末路崎岖毂又推。万里备更霜雪苦，十年重入瘴乡来。休思往事骖鸾去，恍类前身化鹤回。行尽潇湘春脉脉，故人惟有道边梅。	0
乙酉，前永寧尉吳汝納，訟其弟湘罪不至死，李紳與李德裕相表裏，欺罔武宗，枉殺臣弟，乞召江州司戶崔元藻等對辨。 吳湘死見上卷武宗會昌五年。 丁亥，敕御史臺鞫實以聞。 鞫實，窮治其實也。 冬，十二月，庚戌，御史臺奏，據崔元藻所列吳湘冤狀，如吳汝納之言。戊午，貶太子少保分司李德裕爲潮州司馬。	1
拟问扁舟，归来趁、蓬莱寿席。还又向、月城迢递，岁寒为客。多竹襟期居已就，一川图画□堪觅。想玉笙、霜鹤拥蹁跹，真仙伯。身早退，头翻黑。心最懒，闲偏适。更新来膝下，始看袍色。安石正多人望在，子公何用缄书力。但年年、把酒为梅花，寻消息。	0
笋舆冲雨复冲泥，一径深深只觉迟。孤塔忽从云外出，寺门渐近报侬知。	0
十二月，大司馬溫奏：廢放之人，屛之以遠， 屛，必政翻，又必郢翻。 不可以臨黎元。東海王宜依昌邑故事， 昌邑事見二十四卷漢昭帝元平元年。 築第吳郡。太后詔曰：使爲庶人，情有不忍，可特封王。溫又奏：可封海西縣侯。庚寅，封海西縣公。 考異曰：海西公紀云：咸安二年，正月，降封，今從簡文帝紀。	1
泛交以势利，君子期久要。道义苟契合，出处无阻遥。龙兴云必从，宫鸣商亦调。乐哉此席会，固非夙相招。	0
楚人攻荆南，高季昌求救于吳，吳命鎭南節度使劉信等帥洪吉撫信步兵自瀏陽趣潭州， 帥，讀曰率；下同。九域志：瀏陽西南至潭州一百六十里。瀏，力求翻，又音柳。趣，七喩翻。 武昌節度使李簡等帥水軍攻復州。 自鄂州以水軍攻復州，由大江入漢口，泝漢而上。 信等至潭州東境，楚兵釋荆南   引歸。簡等入復州，執其知州鮑唐。	1
故人书信越褒斜，新意虽多旧约赊。皆就一麾先去国，共谋三径未还家。荆巫夜隔巴西月，鄢郢春连汉上花。半月离居犹怅望，可堪垂白各天涯。	0
泛舟秋水一湖平，入观松风数里清。丹井有泉仙迹在，玉书藏穴禹功成。步虚夜月千峰静，投简春霖万壑盈。述记贺知章手笔，题诗元相国声名。结庐野客前溪住，采朮幽人绝顶行。杉桧影侵山殿冷，星辰光逼醮坛明。降仙台畔看云过，射的潭边听鹤鸣。樵客多闻逢异事，洞天都不远重城。林閒窗户尘难到，衣上烟岚暮自生。不待照湖天子赐，欲将长往换浮荣。	0
草阁柴扉星散居，浪翻江黑雨飞初。山禽引子哺红果，溪友得钱留白鱼。商胡离别下扬州，忆上西陵故驿楼。为问淮南米贵贱，老夫乘兴欲东流。一辞故国十经秋，每见秋瓜忆故丘。今日南湖采薇蕨，何人为觅郑瓜州。沈范早知何水部，曹刘不待薛郎中。独当省署开文苑，兼泛沧浪学钓翁。李陵苏武是吾师，孟子论文更不疑。一饭未曾留俗客，数篇今见古人诗。复忆襄阳孟浩然，清诗句句尽堪传。即今耆旧无新语，漫钓槎头缩颈鳊。陶冶性灵在底物，新诗改罢自长吟。孰知二谢将能事，颇学阴何苦用心。不见高人王右丞，蓝田丘壑漫寒藤。最传秀句寰区满，未绝风流相国能。先帝贵妃今寂寞，荔枝还复入长安。炎方每续朱樱献，玉座应悲白露团。忆过泸戎摘荔枝，青峰隐映石逶迤。京中旧见无颜色，红颗酸甜只自知。翠瓜碧李沈玉甃，赤梨葡萄寒露成。可怜先不异枝蔓，此物娟娟长远生。侧生野岸及江蒲，不熟丹宫满玉壶。云壑布衣骀背死，劳生重马翠眉须。	0
達頭復遣其弟子俟利伐從磧東攻啓民，上又發兵助啓民守要路；俟利伐退走入磧。啓民上表陳謝曰：大隋聖人可汗憐養百姓，如天無不覆， 上，時掌翻。覆，敷又翻。 地無不載。染干如枯木更葉，枯骨更肉，千世萬世，常爲大隋典羊馬也。 爲，于僞翻。 帝又遣趙仲卿爲啓民築金河定襄二城。 隋志：楡林郡金河縣，隋初置楡關總管。定襄，卽雲內縣之恆安鎭。	1
大江分九流，淼淼成水乡。舟子乘利涉，往来至浔阳。因之泛五湖，流浪经三湘。观涛壮枚发，吊屈痛沈湘。魏阙心恒在，金门诏不忘。遥怜上林雁，冰泮也回翔。	0
结粹从天匠，周方出翠峦。宁知磨琢易，须信卷舒难。角枕清同置，藜床雅并观。公馀聊偃息，空觉病肤寒。	0
秋色何凄凄，奈此可怜宵。银河望不极，万籁凉萧萧。云花远缥缈，月影寒寂寥。一雁蹲沧洲，群萤飞断桥。仰盼苍松枝，黯然不自聊。	0
驃騎將軍呂超謂紹曰：纂爲將積年， 驃，匹妙翻。騎，奇寄翻。將，卽亮翻。 威震內外，臨喪不   哀，步高視遠，必有異志，宜早除之。紹曰：先帝言猶在耳，柰何棄之！吾以弱年負荷大任， 荷，下可翻。 方賴二兄以寧家國，縱其圖我，我視死如歸，終不忍有此意也。卿勿復言！ 復，扶又翻；下同。 纂見紹於湛露堂，超執刀侍側，目纂請收之，紹弗許。 爲超終殺纂張本。 超，光弟寶之子也。	1
展转复展转，所思安可论。夜凉难就枕，月好重开门。霜杀百草尽，蛩归四壁根。生来苦章句，早遇至公言。	0
平昔交游今几人，后生谁复款吾门。茅檐适性轻华屋，黍酒忘形敌上樽。东圃旋移花百本，西轩恨斫竹千根。舍南赖有凌云柏，父老经过说二孙。	0
列肆竞谈星，谬者十八九。达士何许人，俦中推好手。精步宿罗胸，纵谈鬼擘口。技绝固招穷，鹑衣不掩肘。朅来访臞翁，意欲相击扣。翁命翁自知，不问子休咎。苍生命甚危，子亦知乎否。魏阙妖狐翔，吴江水兽吼。冯夷肆陆梁，富媪难载负。强寇噬边州，湖堧经践蹂。王师战且弱，钺钝甲兵朽。流民满江濆，沟洫纷骸髅。京米贵于金，十千可一斗。暮夜光烛天，彗星大于帚。灾眚此非常，其敢饮以酒。都人极皇皇，如鱼惊在笱。国脉眇一丝，病固有从受。西山薨于前，鹤山继于后。洪蒋与李徐，俱作修文友。吴讣漫塘翁，广哭菊坡叟。天为国生贤，福贤理宜厚。何事数钜公，不为国耆耇。周堪刘向亡，老光握灵寿。元城了翁去，贼京得皓首。贤者今馀几，其生皆不偶。或入在朝廷，或出为牧守。或未脱丹书，或犹耕岩薮。烦子布星躔，为余细分剖。孰可坐庙堂，孰竟死田亩。孰坚如松篁，孰脆如蒲柳。天如祚吾宋，存者必长久。狂生何能为，自分安老丑。无地堪植锥，仰空长击缶。昂藏作丈夫，谄佞羞妾妇。宁可效熊经，不出随狗苟。但愿世道宁，天宇息尘垢。廷无憸壬人，周召置左右。边无儿戏军，廉蔺善攻取。庶几老馀生，官职乎何有。閒日教子书，不教子学走。	0
山明水嫩。潇洒桐庐郡。极目风烟无限景。说也如何得尽。自怜俗状尘容。几年断梗飘蓬。借使严陵知道，祗应笑问东风。	0
我祖文章有盛名，千年海内重嘉声。雪飞梁苑操奇赋，春发池塘得佳句。世业相承及我身，风流自谓过时人。初看甲乙矜言语，对客偏能鸲鹆舞。饱用黄金无所求，长裾曳地干王侯。一朝金尽长裾裂，吾道不行计亦拙。岁晚高歌悲苦寒，空堂危坐百忧攒。昔时轩盖金陵下，何处不传沈与谢。绵绵芳籍至今闻，眷眷通宗有数君。谁见予心独飘泊，依山寄水似浮云。	0
仙客有灵千古在，洞门无钥四时开。	0
昔日炎炎徒自知，今无烽灶欲何为。可怜国柄全无用，曾见家人下第时。	0
投老持竿柳外村，尺书久不抵脩门。料应下榻从容日，自说通家好子孙。	0
奂奂新宫，既奂而轮。其固如山，其俨如云。其寝斯安，□□□分。我既考落，以燕群臣。	0
有奕禖宫，在国之南。坛壝既设，威仪孔严。登祀济济，神兮顾瞻。佑我皇祚，宜百斯男。	0
生年鹖冠子，叹世鹿皮翁。眼复几时暗，耳从前月聋。猿鸣秋泪缺，雀噪晚愁空。黄落惊山树，呼儿问朔风。	0
归我南山老不遭，孟亭几梦赭黄袍。强渠枉费平生力，不直君王一字褒。	0
花院小回廊，庭萱成行。水面红妆翠绡帐。蓬莱云近，风露一番清旷。星郎来碧落，长庚象。素志未酬，丹心益壮。且醉真珠小槽酿。不须皓齿，拍手狂歌清唱。一尊为寿庆，羲皇上。	0
客从西北来，遗我翠织成。开缄风涛涌，中有掉尾鲸。逶迤罗水族，琐细不足名。客云充君褥，承君终宴荣。空堂魑魅走，高枕形神清。领客珍重意，顾我非公卿。留之惧不祥，施之混柴荆。服饰定尊卑，大哉万古程。今我一贱老，裋褐更无营。煌煌珠宫物，寝处祸所婴。叹息当路子，干戈尚纵横。掌握有权柄，衣马自肥轻。李鼎死岐阳，实以骄贵盈。来瑱赐自尽，气豪直阻兵。皆闻黄金多，坐见悔吝生。奈何田舍翁，受此厚贶情。锦鲸卷还客，始觉心和平。振我粗席尘，愧客茹藜羹。	0
整顿乾坤不作难，指间造化自多端。恩回春色华风暖，气接秋天绝塞寒。勋爵已增彝鼎重，功名长入画图看。锡公难老无他验，但觉斯民欲再安。	0
靡靡寒欲收，霭霭阴还结。晨起望南端，千林散春雪。妍光属瑶阶，乱绪陵新节。无为掩扉卧，独守袁生辙。	0
谁家少女字千金，省向人间逐处寻。今日分明花里见，一双红脸动春心。	0
锦䋏沙棠舰，罗带石榴裙。绿潭采荷芰，清江日稍曛。鱼鸟争唼喋，花叶相芬氲。不觉芳洲暮，菱歌处处闻。	0
堪舆渺无极，俯仰慨古初。皇风战涿鹿，草野伤血涂。勋华袭文明，不肯私均朱。誓命缵王业，侵伐纷霸图。春秋二百祀，已矣吾道孤。天不生夫子，民极谁其扶。	0
丙魏虽遭汉道昌，岂如公出值虞唐。秀钟旧国山川气，荣附中天日月光。更化事功参虎变，赞元时序得金穰。伤心鼓吹城南陌，回首新阡柏一行。	0
众僧尊夏腊，灵岳遍曾登。度水手中杖，行山溪畔藤。心空默是印，眉白雪为棱。自得巡方道，栖禅老未能。	0
撫州刺史危全諷自稱鎭南節度使，帥撫信袁吉之兵號十萬攻洪州。 唐置鎭南軍於洪州，撫信袁吉皆巡屬也。危全諷自稱節度，舉兵以攻洪州，欲兼而有之。九域志：撫州西北至洪州二百九里。帥，讀曰率。 淮南守兵纔千人，將吏皆懼，節度使劉威密遣使吿急於廣陵，日召僚佐宴飮。全諷聞之，屯象牙潭，不敢進， 象牙潭在撫州金溪縣東北。 請兵於楚；楚王殷遣指揮使苑玫 苑，姓也。左傳，   齊有大夫苑何忌。玫，莫杯翻。 會袁州刺史彭彥章圍高安以助全諷。玫，蔡州人； 玫，莫杯翻。 彥章，玕之兄 章：十二行本兄下有子字；孔本同。 也。 彭玕見二百六十有五卷唐昭宣帝天祐三年。	1
华阳洞口玉糁羊，世人传得神人方。雪团入口桂椒香，能令老者寿而康。瑶池玉佩正丁当，箬包聊荐九霞觞。世言神仙不鲜食，初平山中果何物。桃源更有避秦人，割鸡为黍迎来宾。	0
仙山佛国本同归，世路玄关两背驰。到处不妨闲卜筑，流年自可数期颐。遥知小槛临廛市，定有新松长棘茨。谁道茅檐劣容膝，海天风雨看纷披。	0
火云空际正巑岏，漫瞰平湖百亩宽。叶叶是风根是雪，一窗因尔忽生寒。	0
雨斜风横香成阵。春去空留春恨。欢少愁多因甚。燕子浑难问。碧尖蹙损眉慵晕。泪湿燕支红沁。可惜海棠吹尽。又是黄昏近。	0
诗人饶楚思，淮上及春归。旧浦菱花发，闲门柳絮飞。高名乡曲重，少事道流稀。定向渔家醉，残阳卧钓矶。	0
骥伏盐车饥不行，疲牛与尔饱平生。子荆自是佳公子，亦向人前作汝声。	0
闻君别后买倾城，酒戒中年亦放行。远使忽来知病起，近书全未说丹成。莫嫌身去依刘表，曾有人甘杀祢衡。何日断原荒涧畔，一间茅屋对寒檠。	0
风玉萧萧数亩秋，箨龙名为道人留。不须乞米供高士，但与开轩作胜游。此地七贤谁笑傲，何时六逸自赓酬。侵寻衰境心无著，尚有家风似子猷。	0
得种从西域，移根在帝乡。鲜葩猩染血，美味蔗为浆。入献殊诸果，敷荣后众芳。丹房高照日，绿叶半凋霜。酿酒扶南国，题诗白侍郎。浓阴兼茂实，相对度炎凉。	0
野云如火照行尘，会绩溪边去问津。才子省衔非幕客，楚君科第是同人。狂思下国千场醉，病负东堂两度春。他日酒筵应见问，鹿裘渔艇隔朱轮。	0
旱田岁逢六月尾，天公为叱群龙起。连宵作雨知丰年，老妻饱饭儿童喜。向来辛苦躬锄荒，剜肌不补眼下疮。先输官仓足兵食，馀粟尚可瓶中藏。边头将军耀威武，捷书夜报擒龙虎。便令壮士挽天河，不使腥膻污后土。咸池洗日当青天，汉家自有中兴年。大臣鼻息如雷吼，玉帐无忧方熟眠。	0
秋赋曾宾送，春卿偶脱遗。离群嗟老境，同队记儿时。终制从家礼，高怀见墓碑。亦如陶处士，自作诔兼诗。	0
旣而將佐及藩鎭勸進不已，乃令有司市玉造法物。 法物，謂傳國八寶之類。 黃巢之破長安也， 見二百五十四卷唐僖宗廣明元年。 魏州僧傳眞之師得傳國寶，藏之四十年，至是，傳眞以爲常玉，將鬻之，或識之，曰：傳國寶也。傳眞乃詣行臺獻之， 宋白曰：同光初，魏州開元寺僧傳眞獻國寶，驗其文卽受命八寶也。晉王爲尙書令，置行臺於魏州。 將佐皆奉觴稱賀。	1
三月，戊申，高密孝王略薨。以尙書左僕射山簡爲征南將軍都督荆湘交廣四州諸軍事，鎭襄陽。 代略也。 簡，濤之子也，嗜酒，不恤政事；表順陽內史劉璠得衆心，恐百姓劫璠爲主。詔徵璠爲越騎校尉。 璠，扶元翻。 南州由是遂亂，父老莫不追思劉弘。 史言劉弘父子   得江漢間民心。	1
芍药抽红叶未齐，畦丁笼鹤避花时。始知有喙长三尺，输与藏头曳尾龟。	0
尙乘奉御張易之，行成之族孫也， 張行成事太宗。 年少，美姿容，善音律。 少，詩照翻。 太平公主薦易之弟昌宗入侍禁中，昌宗復薦易之，兄弟皆得幸於太后，常傅朱粉，衣錦繡。昌宗累遷散騎常侍， 散，悉亶翻。騎，奇寄翻。 易之爲司衞少卿； 龍朔改衞尉爲司衞，光宅因之。 拜其母臧氏韋氏爲太夫人，賞賜不可勝紀， 勝，音升。 仍敕鳳閣侍郞李迥秀爲臧氏私夫。迥秀，大亮之族孫也。 李大亮歷事高祖太宗。 武承嗣三思懿宗宗楚客晉卿皆候易之門庭，爭執鞭轡，謂易之爲五郞，昌宗爲六郞。	1
三吴佳县首，民物旧熙熙。专用清谈治，非如俗吏为。林疏丹橘迥，稻熟白芒攲。宜使民无忘，严修太伯祠。	0
羊马群中觅人道，雁门关外绝人家。昔时闻有云中郡，今日无云空见沙。	0
三月，甲辰，葬孝武皇帝于茂陵。	1
柳下江餐待好风，暂时还得狎渔翁。一生无事烟波足，唯有沙边水勃公。	0
將軍藍懷恭與魏邢巒戰于睢口，敗績，巒進圍宿豫。 頁四五六四	1
万里归来卧白云，蚍蜉撼树政纷纷。大儿文举知何在，巨擘于陵亦谩云。空洞能容数百辈，蒙胧如见二三分。小槽谁有真珠滴，径觅吾徒作半醺。	0
与君陶唐后，盛族多其人。圣贤冠史籍，枝派罗源津。在今气磊落，巧伪莫敢亲。介立实吾弟，济时肯杀身。物白讳受玷，行高无污真。得罪永泰末，放之五溪滨。鸾凤有铩翮，先儒曾抱麟。雷霆霹长松，骨大却生筋。一失不足伤，念子孰自珍。泊舟楚宫岸，恋阙浩酸辛。除名配清江，厥土巫峡邻。登陆将首途，笔札枉所申。归朝局病肺，叙旧思重陈。春风洪涛壮，谷转颇弥旬。我能泛中流，搪突鼍獭瞋。长年已省柁，慰此贞良臣。	0
洛阳四时常有花，雨晴颜色秋更好。谁能相与共此乐，坐对年华不知老。	0
人不怨飘瓦，何用罪飞石。石坠不可常，人值亦其适。去去走嵚崟，千金幸自惜。	0
饭馀飞盖北山来，上苑虚堂柳际开。系马林间宁复散，却容拄杖卓青苔。	0
垂柳暗如烟，飞花飘似霰。夫居离妇州，妇住思夫县。各在天一涯，何时得相见？寄语明月楼，莫贮双飞燕。	0
木叶亭皋下，重阳近，又是捣衣秋。奈愁入庾肠，老侵潘鬓，谩簪黄菊，花也应羞。楚天晚，白蘋烟尽处，红蓼水边头。芳草有情，夕阳无语，雁横南浦，人倚西楼。玉容知安否，香笺共锦字，两处悠悠。空恨碧云离合，青鸟沈浮。向风前懊恼，芳心一点，寸眉两叶，禁甚闲愁。情到不堪言处，分付东流。	0
春姿暖气昏神沼，李树拳枝紫芽小。玉皇夜入未央宫，长火千条照栖鸟。马过平桥通画堂，虎幡龙戟风飘扬。帘间清唱报寒点，丙舍无人遗烬香。	0
魏宫怅望杨花去，汉掖齐歌赤凤来。淫蛊到头成底事，荒田野草但堪哀。	0
豳郊寒重勒春迟，消息如今尚未知。只是垂杨最先得，每朝来觅向东枝。	0
盛彥師自徐圓朗所逃歸。王薄因說靑萊密諸州，皆下之。 萊州東萊郡，後魏之光州也。密州高密郡，後魏之膠州也。說，輸芮翻。	1
會�世子元顯自以少年，不欲頓居重任； 少，詩照翻。 戊子，以琅邪王德文爲司徒。	1
双鸳初放步云轻。香帘蒸未晴。杏熔暗泪结红冰。留春蝴蝶情。寒薄薄，日阴阴。锦鸠花底鸣。春怀一似草无凭。东风吹又生。	0
慕容詳自謂能卻魏兵，威德已振，乃卽皇帝位，改元建始，置百官。以新平公可足渾潭爲車騎大將軍尙書令， 潭，當作譚。 殺拓跋觚以固衆心。 觚先使燕，爲燕所留，珪之弟也。	1
恼花风雨。断送春将暮。底死留春春不住。那更送春归去。今朝且赋归与。明年春满皇都。共泛桃花锦浪，与君同醉西湖。	0
朝恩養子令徽尙幼，爲內給使，衣綠， 唐制：內給使無常員，屬內侍省。凡無官品者，號內給使，掌諸門進物之曆。宋白曰：掌諸門進物出物之曆。衣，於旣翻。 與同列忿爭，歸吿朝恩。朝恩明日見上曰：臣子官卑，爲儕輩所陵， 儕，士皆翻。 乞賜之紫衣。上未應，有司已執紫衣於前，令徽服之，拜謝。上強笑曰：兒服紫，大宜稱。 強，其兩翻。稱，尺正翻。 心愈不平。	1
秋水涵空如镜净。满镜清寒，倒碧摇山影。药户谁抨圆玉静。碧纱人怯黄昏醒。丛桂小山寒井井。唤起江南，一叶莼鲈兴。先自新愁愁夜永。不堪宋□重提省。	0
自酌金樽劝孟光，更教长笛奏伊、凉。牵衣男女绕太白，扇枕郎君烦阿香。诗病逢春转深痼，愁魔得酒暂奔忙。醒时情味吾能说，日在西南白草冈。	0
著意寻芳已自迟。可堪容易送春归。酒阑无奈思依依。杨柳小桥人远别，梨花深巷月斜辉，此情惟我与君知。	0
湘水似伊水，湘人非故人。登临独无语，风柳自摇春。	0
爆竹声中腊已残，酴酥酒暖烛花寒。朦胧晓色笼春色，便觉春光不一般。	0
不入红尘市，安居三十年。至今庵下路，芳草碧芊芊。	0
莫学长生去，仙方误杀君。那将薤上露，拟待鹤边云。矻矻皆烧药，累累尽作坟。不如来饮酒，闲坐醉醺醺。	0
甲午，左僕射兼太子少傅同中書門下三品劉仁軌固請解僕射，許之。	1
蓍蔡羲前识，箫韶舜后音。追回贾谊贬，唤起屈原沈。湘水汀烟阔，梅花署雪深。余行陈迹久，因子一微吟。	0
不用相催已白头，一生判却见花羞。扬州何逊吟情苦，不枉清香与破愁。	0
新吟忽有寄，千里到荆门。落日云初碧，残年眼正昏。已为难敌手，谁更入深论。后信多相寄，吾生重此言。	0
佑國節度使王重師鎭長安數年，帝在河中，怒其貢奉不時；己巳，召重師入朝，以左龍虎統軍劉捍爲佑國留後。	1
十二月，甲午，燕燕郡太守高湖帥戶三千降魏。湖，泰之子也。 爲後高歡簒魏張本。降，戶江翻。	1
晓来天气便清新，独倚阑干正暮春。花落花开莺自语，东风吹水细鳞鳞。	0
拒霜旋插花疏疏，甘菊新移日晒枯。花草只今如此在，几时写作会昌图。	0
天晚雨初霁，隔溪闻碓舂。山僧归夜月，幽鸟落长松。风静砧声急，花攲露气重。良宵思沅芷，尊酒话从容。	0
气体冲融，四时长在阳春里。玉田琼蕊。养就灵苗异。堪笑□□，□□□□□。□□□。□□流水。半落苍□□。	0
春风旗鼓拥元戎，万马方嘶一洗空。不惮八千来剑北，始知十二小齐东。将扶灞上真人业，未说隆中宰相功。整顿乾坤谈笑事，归来置酒未央宫。	0
登登山路行时尽，决决溪泉到处闻。风动叶声山犬吠，一家松火隔秋云。	0
要凭稽古力，尚阻列仙科。富贵终愁逼，才名已患多。庙堂遵故事，经学到新罗。拭眼看收拾，天池濯素波。	0
史炤釋文曰：成，音盛。海陵本同。余按漢書地理志，東萊郡不夜縣有成山。成無他音，當讀如字。	1
新吟亹亹来相逼，华胄遥遥请具陈。安道晋时名处士，叔伦唐世老诗人。百家衣莫劳针指，九转丹能蜕肉身。肯访柴门衰老叟，愧无薄具可留宾。	0
白简尝持宪，黄图复尹京。能标百郡则，威肃一朝清。典秩崇三礼，临戎振五兵。更闻传世业，才子有高名。	0
盛德雄名远近知，功高先乞守藩维。衔恩暂遣分龙节，署敕还同在凤池。天子亲临楼上送，朝官齐出道傍辞。明年塞北清蕃落，应建生祠请立碑。	0
戊辰，武俊軍于南宮東南，抱眞自臨洺引兵會之，與武俊營相距十里。兩軍尙相疑，明日，抱眞以數騎詣武俊營；賓客共諫止之，抱眞命行軍司馬盧玄卿勒兵以俟，曰：吾之此舉，繫天下安危，若其不還，領軍事以聽朝命亦惟子，勵將士以雪讎恥亦惟子。言終，遂行。武俊嚴備以待之，抱眞見武俊，敍國家禍難， 難，乃旦翻。 天子播遷，持武俊哭，流涕縱橫。 縱，子容翻。 武俊亦悲不自勝， 勝，音升。 左右莫能仰視，遂與武俊約爲兄弟，誓同滅賊。武俊曰：相公十兄名高四海， 李抱眞第十，故呼爲十兄。 曏蒙開諭，得棄逆從順，免葅醢之罪，享王公之榮。今又不間胡虜， 間，古莧翻。王武俊本出於夷落。 辱爲兄弟，武俊當何以爲報乎！滔所恃者回紇耳，不足畏也。戰日，願十兄按轡臨視，武俊決爲十兄破之。 決爲，于僞翻。 抱眞退入武俊帳中，酣寢久之；武俊感激，待之益恭，指心仰天曰：此身已許十兄死矣！ 史言抱眞推心待武俊以成大功。 遂連營而進。	1
漢主巖立越國夫人馬氏爲皇后，殷之女也。 巖逆婦于楚，見上卷元年。	1
九疑连绵青未了，郴江擘出蛟龙吼。雷公霹雳搜岩幽，化为郁律黄蛇走。飞电迸火出奇节，黄蛇走立僵如铁。携看玉女洗头盆，拄上九疑探禹穴。莫挑马箠渡黄河，莫扣天门阍者诃。但挂百钱时一醉，从教风雨湿渔蓑。青钱学士年方少，年少羞为老人调。即看飞步上蓬瀛，别有青藜夜相照。	0
帝囚故太子勇於東宮，付太子廣掌之。勇自以廢非其罪，頻請見上申冤， 見，賢遍翻；下同。申，伸也，明也。 而廣遏之不得聞。勇於是升樹大叫，聲聞帝所，冀得引見。楊素因言勇情志昏亂，爲癲鬼所著，不可復收。帝以爲然，卒不得見。 狂病而死者爲癲鬼。著，直略翻。復，扶又翻。卒，子恤翻。	1
爱仙无药住溪贫，脱却山衣事汉臣。夜半听鸡梳白发，天明走马入红尘。村童近去嫌腥食，野鹤高飞避俗人。劳动先生远相示，别来弓箭不离身。	0
平昔通家子，今为幕府宾。宦游知几日，器业已成人。陇右从戎客，燕南老病身。军中想多暇，莫惜寄书频。	0
甲子，世充偃師鞏縣皆降。	1
席于宾阶，礼义以兴。受爵执爵，多福以膺。匪惟服加，德加愈升。匪惟德加，寿加愈增。	0
甘霖长濑四五尺，宿雾缄山三两重。惭愧□□□□策，年年来为母浇松。	0
勿谓年来世道艰，都缘彼此不相参。一生知己有千万，十事从人无二三。红杏无坛堪拱北，白莲有社结和南。扁舟若有东归便，断竹枯松寄一担。	0
礼乐昭王业，寰区致太平。革车停北狩，云稼屡西成。国有详延诏，乡闻讲诵声。日华融五色，遐迩仰文明。	0
众口一酸调，佳处在味外。忽使水火争，谁令居鼎鼐。	0
万花锦绣同民乐，不比青山独乐园。办得春风共花醉，尽教蝶闹与蜂喧。	0
人赋红梅少，予诗为补遗。霞融姑射面，酒沁寿阳肌。太洁遭时妒，独醒为众疑。漫随春色媚，自保岁寒姿。	0
烏孫大小昆彌遣使貢獻。莽以烏孫國人多親附小昆彌，見匈奴諸邊並侵，意欲得烏   孫心，乃遣使者引小昆彌使坐大昆彌使上。 使，疏吏翻；下同。 師友祭酒滿昌劾奏使者曰：夷狄以中國有禮誼，故詘而服從。 劾，戶槩翻。詘，與屈同。 大昆彌，君也。今序臣使於君使之上，非所以有夷狄也。奉使大不敬！莽怒，免昌官。 師友祭酒，龔勝不肯就而滿昌爲之。鳳皇翻于千仞，烏鳶彈射不去，非虛言也。	1
逆境春容少，穷时节义难。此花小异处，却要十分寒。	0
䟃?云阵暮天低，家在云天西畔西。雪片未容欺白发，貂裘不管污黄泥。梅寒花晚休吹笛，水瘦江空莫照犀。便有绨袍怜过客，不如春酿亟封题。	0
黃初四年癸卯二二三	1
武都氐屠飛啖鐵等據方山以叛秦， 據晉書載記，時飛鐵殺隴東太守姚迴，屯據方山，則方山當在隴東郡界。祝穆曰：方山在武都郡東西四十里。 興遣姚紹等討之，斬飛鐵。	1
心远目难尽，境须诗与论。风樯谁客艇，烟树某家村。野草春千古，江天月一痕。旧时方册事，一笑付方樽。	0
华发寻春喜见梅，一株临路雪培堆。凤城南陌他年忆，杳杳难随驿使来。	0
魏築圜丘於城南。 長安城南也。	1
扶杖穿桃岭，山行历几村。嵚崎穷绝巘，旋折反穷源。地迥犹仙隐，山多隔市喧。层峦互将送，不觉月黄昏。	0
荆衡气偏秀，江汉流不歇。此地多精灵，有时生才杰。伊人今独步，逸思能间发。永怀掩风骚，千载常矻矻。新碑亦崔嵬，佳句悬日月。则是刊石经，终然继梼杌。我来观雅制，慷慨变毛发。季主尽荒淫，前王徒贻厥。东周既削弱，两汉更沦没。西晋何披猖，五胡相唐突。作歌乃彰善，比物仍恶讦。感叹将谓谁，对之空咄咄。	0
晉主在塗，供饋不繼，或時與太后俱絕食，舊臣無敢進謁者。獨磁州刺史李穀迎謁於路，相對泣下。穀曰：臣無狀，負陛下。因傾貲以獻。 天下之士，苟有所負者，其所爲必有異於人。�，牆之翻。	1
危亭瞰碧虚，缥缈青林薄。坐久人不知，衣上云光落。绝构临层霄，虚窗动元气。晨兴苍莽间，诸峰在平地。	0
張文禮雖受晉命，內不自安，復遣間使因盧文進求援於契丹；又遣間使來吿曰： 復，扶又翻。盧文進叛晉歸契丹，見二百六十九卷貞明二年三年。間，古莧翻。 王氏爲亂兵所屠，公主無恙。今   臣已北召契丹，乞朝廷發精甲萬人相助，自德棣渡河，則晉人遁逃不暇矣。帝疑未決。敬翔曰：陛下不乘此釁以復河北， 釁，許覲翻。 則晉人不可復破矣。 復，扶又翻。 宜徇其請，不可失也。趙張輩皆曰：今強寇近在河上，盡吾兵力以拒之，猶懼不支，何暇分萬人以救張文禮乎！且文禮坐持兩端，欲以自固，於我何利焉！帝乃止。 史言趙張慮不及遠，以誤國亡家。	1
清风为我晓开关，风外浮云过雨还。湛湛可怜清上下，一篙溪水水边山。	0
虽慵兴犹在，虽老心犹健。昨日山水游，今朝花酒宴。山榴艳似火，玉蕊飘如霰。荣落逐瞬迁，炎凉随刻变。未收木绵褥，已动蒲葵扇。且喜物与人，年年得相见。	0
万类皆有性，各各禀天和。蚕身与汝身，汝身何太讹。蚕身不为己，汝身不为佗。蚕丝为衣裳，汝丝为网罗。济物几无功，害物日已多。百虫虽切恨，其将奈尔何。	0
南海观元夕，兹游古未曾。人间大竞渡，水上小烧灯。世事争强弱，人情尚废兴。孤臣腔血满，死不愧庐陵。	0
西风猎猎暮秋天，昏雾淫霖海气连。雨脚如麻云泼墨，禾头生耳稻漂田。庭前槐树惟增叹，阶下决明空可怜。愁绝寒儒思广厦，床床漏屋夜无眠。	0
老去诸馀情味浅。诗词不上闲钗钏。宝幌有人红两靥。帘间见。紫云元在梨花院。十四条弦音调远。柳丝不隔芙蓉面。秋入西窗风露晚。归去懒。酒酣一任乌巾岸。	0
初，晉王克用平王行瑜， 見二百六十卷唐昭宗乾寧二年。 唐昭宗許其承制封拜。時方鎭多行墨制，王恥與之同，每除吏必表聞。至是，晉王存勗始承制除吏。	1
野性本难畜，玩习亦逾年。麑班始力直，麚角已苍然。仰首嚼园柳，俯身饮清泉。见人若闲暇，蹶起忽低骞。兹兽有高貌，凡类宁比肩。不得游山泽，局促诚可怜。	0
戊辰，以王渾爲尙書左僕射，渾子濟爲侍中。渾主者處事不當， 尙書主者也。處，昌呂翻。當，丁浪翻。 濟明法繩之。 侍中管門下諸事，故得繩以法。 濟從兄佑，素與濟不協， 從，才用翻。 因毀濟不能容其父，帝由是疏濟，後坐事免官。濟性豪侈，帝謂侍中和嶠曰：我將罵濟而後官之，如何？嶠曰：濟俊爽，恐不可屈。帝召濟，切讓之，旣而曰：頗知愧不？ 不，讀曰否。 濟曰：尺布斗粟之謠，常爲陛下愧之。 謂帝不能容齊王攸也。爲，于僞翻。 他人能令親者疏，臣不能令親者親， 謂諫而不聽也。 以此愧陛下耳。帝默然。嶠，洽之孫也。 和洽見六十六卷漢獻帝建安十四年。	1
去年不到琼花底。蝶梦空相倚。今年特地趁花来。却甚不教同醉、过花开。花知此恨年年有。也伴人春瘦。一枝和泪寄春风。应把旧愁新怨、入眉峰。	0
西园牡籥夜沉沉，尚有游人卧柳阴。鹤睡觉时风露下，落花飞絮满衣襟。	0
韋保衡欲以其黨裴條爲郞官，憚左丞李璋方嚴，恐其不放上， 尙書左右丞，分總六曹二十四司。郞官，凡除授非其人，左右丞得以糾劾之，不令赴省供職。上，時掌翻。 先遣人達意。璋曰：朝廷遷除，不應見問。秋，七月，乙未，以璋爲宣歙觀察使。 歙，書涉翻。	1
凤阙朱旗展，弄罢五弦，南薰敲竹。雨糁桃蹊，钱浮荷沼，一瞬染成新绿。玉皇香案吏，曾是时、鹤飞江国。对此际，每丹霄效瑞，非烟郁郁。卜筑。陶山曲，风榭月台，图画应难足。绿绮春浓，青蛇星烂，肯便稳栖烟麓。玳筵称寿，清皓齿、霏霏珠玉。竞屈指，看芝封紫检，鸣驺入谷。	0
陇阪高无极，征人一望乡。关河别去水，沙塞断归肠。马系千年树，旌悬九月霜。从来共呜咽，皆是为勤王。	0
然诺竟如何，诸侯见重多。高房度江雨，经月长寒莎。道本同骚雅，书曾到薜萝。相寻未相见，危阁望沧波。	0
地白风色寒，雪花大如手。笑杀陶渊明，不饮杯中酒。浪抚一张琴，虚栽五株柳。空负头上巾，吾于尔何有。	0
门外青山路，因循自不归。养生宜县僻，说品喜官微。净爱山僧饭，闲披野客衣。谁怜幽谷鸟，不解入城飞。	0
饱挹台城白露秋。又骑黄鹄上江州。恩波浩荡三千里，多少人家愿借留。□寿斝，菊香浮。姓名还喜到宸旒。片□□□□□□，□振□□□下流。	0
帝又謂陸叡曰：北人每言北俗質魯，何由知書！朕聞之，深用憮然！ 憮，罔甫翻。憮然者，   悵然失意之貌。 今知書者甚衆，豈皆聖人！顧學與不學耳。朕脩百官，興禮樂，其志固欲移風易俗。朕爲天子，何必居中原！正欲卿等子孫漸染美俗， 漸，子廉翻。 聞見廣博；若永居恆北， 恆，戶登翻。 復値不好文之主， 復，扶又翻。好，呼到翻。 不免面牆耳。 書曰：不學，牆面。言猶正牆面而立，無所睹見也。 對曰：誠如聖言。金日磾不入仕漢朝，何能七世知名。 金日磾事見七十一卷漢武帝後元元年。七世知名，謂七世內侍也。磾，丁奚翻。朝，直遙翻。 帝甚悅。	1
肩舆又作带星还，骑气遥瞻晚度关。已觉胜游同梦里，不知秀色尚眉间。鞭鲸浪欲浮沧海，卖鹤犹堪买好山。几日褰衣扣黄阁，云腴重试鹧鸪斑。	0
日夕是西风，流光半已空。山光渐凝碧，树叶即翻红。学浅惭多士，秋成羡老农。谁怜信公道，不泣路岐中。	0
天阔云高，溪横水远。晚日寒生轻晕。闲阶静、杨花渐少，朱门掩、莺声犹嫩。悔匆匆、过却清明，旋占得馀芳，已成幽恨。都几日阴沈，连宵慵困。起来韶华都尽。怨入双眉闲斗损。乍品得情怀，看承全近。深深态、无非自许。厌厌意、终羞人问。争知道、梦里蓬莱，待忘了馀香，时传音信。纵留得莺花，东风不住，也则眼前愁闷。	0
有客叩我门，系马门前柳。庭空鸟雀散，门闭客立久。主人枕书卧，梦我平生友。忽闻剥啄声，惊散一杯酒。倒裳起谢客，梦觉两愧负。坐谈杂今古，不答颜愈厚。问我何处来，我来无何有。	0
微生竟劳止，晤言犹是非。出门还有泪，看竹暂忘机。爽气三秋近，浮生一笑稀。故山松菊在，终欲掩荆扉。	0
飘零何足怪，丧乱故应宜。炙手宁为盛，张罗未必衰。篇章怀杜牧，游说鄙袁丝。钟鼎山林事，胸中自有期。	0
不遇至真传道要，曾看真诰亦何为。旧碑经乱沈荒涧，灵篆因耕出故基。蛙黾自喧浇药井，牛羊闲过放生池。萧条夕景空坛畔，朽桧枝斜绿蔓垂。一寻遗迹到仙乡，云鹤沈沈思渺茫。丹井岁深生草木，芝田春废卧牛羊。雨淋残画摧荒壁，鼠引饥蛇落坏梁。薄暮欲归仍伫立，菖蒲风起水泱泱。	0
春令夙所奉，驾言遵此行。途中却郡掾，林下招村氓。至邑无纷剧，来人但欢迎。岂伊念邦政，尔实在时清。短才滥符竹，弱岁起柴荆。再入江村道，永怀山薮情。矧逢阳节献，默听时禽鸣。迹与素心别，感从幽思盈。流芳日不待，夙志蹇无成。知命且何欲，所图唯退耕。华簪极身泰，衰鬓惭木荣。苟得不可遂，吾其谢世婴。	0
五日小春休屈指。花发西轩，早已传春意。应为高堂催燕喜。一枝得得来呈瑞。绮席初开云幕邃。兰蕙腾芳，人生蓬壶里。寿酒满斟那惜醉。锦囊行拜恩封贵。	0
鼎食鼎烹谋拙，山南山北兴长。片梦彭殇寿夭，一枰汉楚兴亡。	0
我老思为漫浪翁，暂来却恨去匆匆。山头日色赤如血，照映川原草木红。	0
素艳南方独出群，只应琼树是前身。自缘香极宜晨露，勿谓开迟怨晚春。栏槛故将宾榻近，丹青重整画图新。移根得地无华裔，从此飞觞不厌频。	0
刻意伤春属暮楼，江皋归棹怅夷犹。青萝怨鹤英山晓，疏笛吟龙卧坞秋。掩泣泥阳思祖庙，长怀彭泽废先畴。裂繻前誓风霜苦，早晚怀黄识汉侯。	0
丁卯，徐文盛軍貝磯，任約帥水軍逆戰， 帥，讀曰率。 文盛大破之，斬叱羅子通趙威方，仍進軍大舉口。 水經註：江水東過邾縣南，東逕白虎磯北，又東逕貝磯北，又東逕黎磯北。北岸烽火洲，卽舉洲也，北對舉口。舉水出龜頭山，逕梁定州城南，又逕梁司豫州城東，又南歷齊安郡西，又東南歷赤亭，下分爲二水，南流注于江。 侯景遣宋子仙等將兵二萬助約， 將，卽亮翻。 以約守西陽，久不能進，自出屯晉熙。 考異曰：典略：七月，景軍次濡須，使梁仲宣知留府事。按典略，九月，景請梁妃主同宴，梁帝紀，十月，乙未，景逼太宗幸西州。不容七月已在濡須。今因南康王會理事見之。太淸紀梁書典略，晉熙皆作皖口，今從南史。	1
沈沈匣中镜，为此尘垢蚀。辉光何所如，月在云中黑。南金既雕错，鞶带共辉饰。空存鉴物名，坐使妍蚩惑。美人竭肝胆，思照冰玉色。自非磨瑩工，日日空叹息。	0
分荆州十郡置湘州。 成帝咸和三年，省湘州入荆州，今復置。	1
野烟啼鸟各忻然，一枕山篱又几年。不可奈何天有命，久当已矣世无缘。跨牛仰面自横笛，骑鹤缠腰那办钱。芦苇秋声石桥月，只餐荷气亦成仙。	0
此身何物不堪为，逆旅浮云自不知。偶见一张闲故纸，便疑身是永禅师。	0
千寻挂云阙，十顷含风湾。开门弄清泚，照见双铜镮。池台半禾黍，桃李馀榛菅。无人肯回首，日暮车班班。使君非世人，心与古佛闲。时要声利客，来洗尘埃颜。新亭在东阜，飞宇凌通阛。古甃磨翠壁，霜林散烟鬟。孤云抱商丘，芳草连杏山。俯仰尽法界，逍遥寄人寰。亭亭妙高峰，了了蓬艾间。五老压彭蠡，三峰照潼关。均为拳石小，配此一掬悭。烦公为标指，免使勤跻攀。	0
西涼公暠與長史張邈謀徙都酒泉以逼沮渠蒙遜； 沮，子余翻。 以張體順爲建康太守，鎭樂涫， 漢志，樂涫縣屬酒泉郡；張氏分爲建康郡。涫，音官。 以宋繇爲敦煌護軍，與其子敦煌太守讓鎭敦煌，遂遷于酒泉。 李暠遷酒泉欲以逼沮渠蒙遜，安知反爲蒙遜所逼邪！敦，徒門翻。	1
天问复招魂，无因彻帝阍。岂知千丽句，不敌一谗言。	0
结客去登楼。谁系兰舟。半篙清涨雨初收。把酒留春春不住，柳暗江头。老去怕闲愁。莫莫休休。晚来风恶下帘钩。试问落花随水去，还解西流。	0
春风百卉摇，旧国路迢迢。偶病成疏散，因贫得寂寥。倚帘高柳弱，乘露小桃夭。春色常无处，村醪更一瓢。	0
茅氏常论七真记，壶公爱说三山事。宁知梅福在人间，独为苍生作仙吏。日服丹砂骨自清，肤如冰雪心更明。山中玉笋是仙药，袖里素书题养生。愿随黄鹤一轻举，仰望青霄独延伫。平生好骏君已知，何必山阴访王许。	0
春寒懒下碧云楼。花事等闲休。红绵湿透秋千索，记伴仙、曾倚娇柔。重叠黄金约臂，玲珑翠玉搔头。薰炉谁熨暖衣篝。消遣酒醒愁。旧巢未著新来燕，任珠帘、不上琼钩。何处东风院宇，数声揭调甘州。	0
冠剑青云士，艰危孰奋身。向来持汉节，径去犯边尘。既用公为相，方知国有人。凛然生气在，端合画麒麟。	0
滃郁双云合，霶霶一雨通。新凉驱积暑，喜气薄高穹。点点含生意，声声起死功。田家虽少歉，尚可及年丰。	0
天地沉沉夜溯舟，鬼神未觉走何州。明朝遣间应无是，莫恐元戎逐客不。	0
何重建遣宮苑使崔延琛將兵攻鳳州，不克，退保固鎭。 何重建爲蜀圖取鳳州事始見上。	1
酥滴寒英露滴香。	0
雨寒两月勒春迟，初喜云间漏霁晖。道是攀花无雨点，忽然放手溅人衣。	0
烟水阔，人值清明时节。雨细花零莺语切，愁肠千万结。雁去音徽断绝，有恨欲凭谁说。无事伤心犹不彻，春时容易别。	0
银汉横斜近建章，九重深静闭兰房。六更未觉晨光动，自是仙家日月长。	0
夜夜不成寐，拥被啼终夕。郎不信侬时，但看枕上迹。	0
灶鬼何为便赫然，似嫌刀机苦无膻。图书得免同煨烬，却赖厨人凊不眠。	0
松桧阴中闲覆局，芰荷香里静垂钩。	0
入寺又逢曦未来，草荒庭院几生埃。黄华翠竹无人问，只得僧房一梦回。	0
向来从宦郑公乡，每遇清游坐有光。江上凭栏天一色，湖边舣棹木千章。眼前景物俱堪赋，心著家山独未忘。归到小西湖更好，观鱼何必远如棠。	0
渌萍与荷叶，同此一水中。风吹荷叶在，渌萍西复东。	0
西看叠嶂几千重，秀色孤标此一峰。丹灶久闲荒宿草，碧溪深处有潜龙。灵仙已去空岩室，到客唯闻古寺钟。远对白云幽隐在，年年不离旧杉松。	0
可惜昂藏一丈夫，生来不读半行书。子云识字终投阁，幸是元无免破除。	0
烟草茸茸匝岸齐，晴天凫浴喜清溪。一春造化花开尽，大欠渠诗共品题。	0
己巳，太子卽皇帝位，尊皇后曰皇太后。	1
一点青山翠色危，云岩不掩与星期。海门烟树潮归后，江面山楼月照时。独鹤唳空秋露下，高僧入定夜猿知。萧疏水木清钟梵，颢气寒光动石池。	0
一径逗霜林，朱栏绕碧岑。地盘云梦角，山镇洞庭心。树白看烟起，沙红见日沉。还因此悲屈，惆怅又行吟。	0
席上芙蓉待暖，花间騕袅还嘶。劝君不醉且无归。归去因谁惜醉。汤点瓶心未老，乳堆盏面初肥。留连能得几多时。两腋清风唤起。	0
衞溫諸葛直軍行經歲，士卒疾疫死者什八九，亶洲絕遠，卒不可得至， 卒，子恤翻。 得夷洲數千人還。溫直坐無功，誅。 吳遣溫直，見上卷上年。	1
阳复今朝，月圆明日，渭溪改观风光。金枝孕秀，馀庆衍天潢。诞降真英间世，群仙贺、喜萃华堂。那堪见，灵椿未老，丹桂两芬芳。烛摇，香雾拥，翠娥歌舞，齐上椒觞。且殷勤仰祝，华算等天长。况蕴智谋韬略，维城志、屏翰君王。待收取、平戎功业，军国赖平章。	0
活活何人见混茫，昆崙气脉本来黄。浊流若解污清济，惊浪应须动太行。帝假一源神禹迹，世流三患梗尧乡。灵槎果有仙家事，试问青天路短长。	0
安知后来者，所作不如今。孰可执牛耳，君能贯虱心。孤根才一寸，老干忽千寻。未必子期死，无人听古音。	0
洋洋者舟，汎彼中流，于渚于洲。思其可思，知其可知。其逝勿追，其来勿期。	0
漢丞相亮之攻祁山也，李平留後，主督運事。 李平卽李嚴，改名曰平。 會天霖雨，平恐運糧   不繼，遣參軍狐忠 狐忠，卽馬忠也，少養外家，姓狐，名篤，後復姓馬，改名忠。此姓從先，名從後。姓譜：狐，周王子狐之後；又晉有狐突。 督軍成藩喩指，呼亮來還； 喩以後主指言運糧不繼。 亮承以退軍。平聞軍退，乃更陽驚，說軍糧饒足，何以便歸！又欲殺督運岑述以解己不辦之責。又表漢主，說軍僞退，欲以誘賊。 章：甲十六行本賊下有與戰二字；乙十一行本同；孔本同；張校同；退齋校同。此又欲解以上指喩亮之罪也。誘，音酉。 亮具出其前後手筆書疏，本末違錯。平辭窮情竭，首謝罪負。 首，式救翻。 於是亮表平前後過惡，免官，削爵土，徙梓潼郡。 平蓋嘗封侯也。 復以平子豐爲中郞將參軍事，出敎敕之曰： 敕，戒也。 吾與君父子勠力以奬漢室，表都護典漢中，委君於東關， 東關謂江州。 謂至心感動，終始可保，何圖中乖乎！若都護思負一意， 思負，謂思其罪負也。一意，謂一意於爲國，無復詭變以自營也。 君與公琰推心從事，否可復通， 否，皮鄙翻。 逝可復還也。詳思斯戒，明吾用心！	1
温公宅子富公池，并入尧夫户不知。百亩但添官里赋，一编惟说橐中诗。自怜老去无能役，正恐儿成不了痴。有口尚能誇尹在，莫教白发困行移。	0
寒月照秋城，秋风泉涧鸣。过时见兰蕙，独夜感衰荣。酒散同移疾，心悲似远行。以愚求作友，何德敢称兄。谷变波长急，松枯药未成。恐看新鬓色，怯问故人名。野泽云阴散，荒原日气生。羁飞本难定，非是恶弦惊。	0
客里诗成付漫书，清风一榻黑甜馀。相山旧隐今分定，却是归来计不疏。	0
蟋蟀期归晚，茱萸节候新。降霜青女月，送酒白衣人。高兴要长寿，卑栖隔近臣。龙沙即此地，旧俗坐为邻。	0
是時，太中大夫鄧通方寵幸，上欲其富，賜之蜀嚴道銅山，使鑄錢。 班志，嚴道屬蜀郡。括地志：雅州榮經縣北三里有銅山，卽鄧通得賜銅山鑄錢者也。唐榮經，卽漢嚴道也。 吳王濞有豫章銅山， 豫章，秦鄣郡地，高帝分置豫章郡。 招致天下亡命者以鑄錢；東煑海水爲鹽；以故無賦而國用饒足。 史言吳以強富致叛。 於是吳鄧錢布天下。	1
府官无旬休，虑问乃游息。诏书禁从诣，还舍始朝食。缓带对藜羹，下箸免促迫。门前吏卒散，却扫谢来客。北轩有藤床，今晨始拂拭。蓬发乱宜梳，霜髭闲可摘。开囊晒药物，发笥出书册。菊畦亲灌浸，茶器自涓涤。于时孟秋末，天晴色绀碧。林叶虽未零，风声已淅沥。神明还九藏，清气袭百脉。征夫解甲胄，疲马脱羁靮。蜚鸟开樊笼，跳鱼出鼎鬲。形骸尽我有，不复为物役。虽非久安逸，幸得少顷适。讼庭止敲扑，咫尺异喧寂。明朝不能然，顾盼愁月夕。	0
士要飞腾及黑头，肯来挥麈试同谋。已携荷叶招欢伯，莫笑花枝欠杜秋。老我馀年思钓渭，诸君他日合封留。胸中器度须深阔，江汉方行万斛舟。	0
綵衣几度醉江滨，今日重来泪满巾。惟有旧诗存屋壁，岂知投老负垂纶。	0
坡老仇池安在哉，佛家鹫岭解飞来。但令气象侔衡霍，可要孤高切斗魁。涡处正堪承雨露，浪中莫使长莓苔。明窗净几无尘入，想对诗翁墨沼开。	0
一径自明月，谁能此婆娑。床头易未了，如此良夜何。	0
何处积乡愁，天涯聚乱流。岸长群岫晚，湖阔片帆秋。买酒过渔舍，分灯与钓舟。潇湘见来雁，应念独边游。	0
和风淑气夹钟初，寿域重开际八区。不战自令边徼服，喜看风动媲唐虞。	0
春，三月，吳主使光祿大夫紀陟五官中郞將洪璆 璆，渠尤翻。 與徐紹孫彧偕來報聘。 紹彧聘吳見上卷上年。 紹行至濡須，有言紹譽中國之美者， 譽，音余。 吳主怒，追還，殺之。	1
河西春晚。独有柳条来入眼。塞外斜斜。不道欺寒红杏花。边笳初发。与唤团团沙塞月。雁响连天。谁倚城头百尺栏。	0
一别十年事，相逢淮海滨。还思洛阳日，更话府中人。且对清觞满，宁知白发新。匆匆何处去，车马冒风尘。	0
己未，超卽皇帝位， 超，字祖明，德兄北海王納之子。 大赦，改元太上。尊段后爲皇太后。以北地王鍾都督中外諸軍錄尙書事，慕容法爲征南大將軍都督徐·兗·揚·南兗四州諸軍事，加慕容鎭開府儀同三司，以尙書令封孚爲太尉，麴 麴，當作鞠。 仲爲司空，封嵩爲尙書左僕射。癸亥，虛葬備德於東陽陵，諡曰獻武皇帝，廟號世宗。	1
初疑潇湘水，锁在朱门中。时见水底月，动摇池上风。清气润竹林，白光连虚空。浪簇霄汉羽，岸芳金碧丛。何言数亩间，环泛路不穷。愿逐神仙侣，飘然汗漫通。	0
此地常无日，青青独在阴。太阳偏不及，非是未倾心。	0
绿叶阴阴护翠枝，晚花虽小亦应稀。东风不惜残桃李，吹作春愁处处飞。	0
欲雨凉生，初弦月在，画戟香中清啸。旋种芙蕖，深夏木兰芳沼。银汉入、天镜搀秋，福星度、雪阑争照。又谁写、万幅莼波，一江佳思到鱼鸟。吴儿眉语笑里，要见圜扉绿遍，平畴青绕。羽扇纶巾，萧洒玉貌长好。问千年、庆会风云，正此日、静春花草。更弦管、非雾非烟，鹤声帘幕晓。	0
斗水泻大海，不如泻枯池。分明贤达交，岂顾豪华儿。海有不足流，豪有不足资。枯鳞易为水，贫士易为施。幸睹君子席，会将幽贱期。侧闻清风议，饫如黄金卮。此道与日月，同光无尽时。	0
冬，十月，雨水，無冰。 雨，于具翻。	1
老去何堪行路难，冰霜几晚见苍官。鲈鱼南国无张翰，妓女东山有谢安。秉烛夜阑真是梦，传杯秋际若为欢。吾徒恰似丰城剑，光气须从斗下看。	0
涧水无声绕竹流，竹西花草弄春柔。茅檐相对坐终日，一鸟不鸣山更幽。	0
明眼知何在，山门久寂然。宗风未沦替，还喜一镫传。	0
鮮卑寇幷州。	1
思到高人见一堂，经年魂梦镇飞扬。抱疴已恨身无力，拗俗还疑路有妨。聊寄一樽牵酒兴，更凭五字恼诗肠。巡檐应索梅花笑，无计从君醉几场。	0
永明中，巴東王子響殺劉寅等， 事見一百三十八卷永明八年。 世祖聞之，謂羣臣曰：子響遂反！戴僧靜大言曰：諸王都自應反，豈唯巴東！上問其故，對曰：天王無罪，而一時被囚， 被，皮義翻。 取一挺藕一杯漿，皆諮籤帥；籤帥不在，則竟日忍渴。諸州唯聞有籤帥，不聞有刺史。何得不反！	1
愚公移山宁不智，精卫填海未必痴。深谷为陵岸为谷，海水亦有扬尘时。杞人忧天固可笑，而不忧者安从知。圣言世界有成坏，况此马体之毫釐。老人行世头已白，见尽世间惟叹息。俯眉袖手饱饭行，那更从人问通塞。	0
万木含凉雨，驱马有馀清。长街带短芜，旧潦骈新蓱。高斋彼谁居，雅尚推名卿。污亭虽地卑，蹑屐未妨行。野服踞藜床，萧散临前楹。纂纂枣林繁，欣欣药畹荣。过门不敢叩，自视惭冠缨。	0
霜宇澹秋光，峥嵘歇岁芳。地形侵楚庳，渠尾入淮长。廥集牛初下，罗稀鸟恣翔。病悰多感极，身托茂陵傍。	0
上黨守任敖嘗爲沛獄吏，有德於太后；乃以爲御史大夫。 任敖，沛人，少爲獄吏。高祖常避吏，吏繫呂后，遇之不謹，敖擊傷主呂后吏，故后德之。	1
弧矢暗江海，百万化为鱼。帝子留遗恨，故园莽丘墟。	0
要作人间浩荡春，便应三日对东君。万牛早汗十围木，百谷终甘一寸云。天下公侯端有种，日边鸿雁不离群。宝炉善颂区区尔，何似君陈德似薰。	0
南枝未肯试瑶英，客枕愁闻屋瓦鸣。路断往来泥滑滑，相思聊寄一壶情。	0
栖栖复汲汲，忽觉年四十。今朝满衣泪，不是伤春泣。	0
去年今日雪平檐，烧叶谈诗酒屡添。一笑今年又今日，不成飞絮不成盐。	0
三百馀年卧甲兵，天低雨露此生成。万家都会楼台矗，千顷平湖舸舰轻。环佩玉堂人楚楚，靓妆珠箔女盈盈。回头万事俱尘土，惟有湖痕岁岁平。	0
素汾千载傍吾家，常忆衡门对浣纱。好事喜逢投宿客，刈田因得自生瓜。山头鼓笛阴沈庙，陌上薪蒸突兀车。投暗作珠何所用，被人专拟害灵蛇。	0
雪破白时惊臈早，雨肥红处已春归。到头不识东皇面，看尽蜂黄蝶粉飞。	0
元興元年乙巳一○五	1
?筝箫管和琵琶，兴满金尊酒量赊。歌舞留春春似海，美人颜色正如花。	0
晓泊钱塘渚，开帘远望通。海云张野暗，山火彻江红。客泪常思北，边愁欲尽东。从来梦兄弟，未似昨宵中。	0
土壁裂如削，流泉漱雨间。平沙放清浅，小石聚潺湲。绝岸木斜出，隔桥人暮还。凭鞍照毛发，羁旅易衰颜。	0
左諫議大夫張鷺等上言：陛下以旱理繫囚，慮有寃滯。今所原死罪，無寃可雪，恐凶險僥倖之徒常思水旱爲災，宜如馬植所奏。詔從之，皆論如法。以植爲刑部侍郞，充鹽鐵轉運使。	1
吾友太乙子，餐霞卧赤城。欲寻华顶去，不惮恶溪名。歇马凭云宿，扬帆截海行。高高翠微里，遥见石梁横。	0
屡叩龙墀自免冠，虺隤初喜卸华鞍。病疏宾客麾之去，老爱儿孙遗以安。夙昔赐茶邻御座，即今送菜仰园官。萧然几案无书册，时取君诗反覆看。	0
梨花结成实，燕卵化为雏。时物又若此，道情复何如。但觉日月促，不嗟年岁徂。浮生都是梦，老小亦何殊。唯与故人别，江陵初谪居。时时一相见，此意未全除。	0
人生玩岁月，世事变朝暮。三年在门墙，一日泣岐路。窗前长新绿，生意自呈露。愿君日强饭，安排济时具。	0
万石中通一线流，千盘百折过孤舟。滩头未下人犹笑，下了滩头始觉愁。	0
渾瑊帥諸軍出斜谷， 帥，讀曰率。 崔漢衡勸吐蕃出兵助之，尙結贊曰：邠軍不出，將襲我後。韓遊瓌聞之，遣其將曹子達將兵三千往會瑊軍，吐蕃遣其將論莽羅依將兵二萬從之。李楚琳遣其將石鍠將卒七百從瑊拔武功， 鍠，戶盲翻。 庚戌，朱泚遣其將韓旻攻武功，鍠以其衆迎降。瑊戰不利，收兵登西原。 其地高平，在武功縣西，故曰西原。 會曹子達以吐蕃至，擊旻，大破之於武亭川， 考異曰：邠志云十日破旻等，而實錄云乙丑，蓋奏到之日也。今從邠志。 斬首萬餘級，旻僅以身免。瑊遂引兵屯奉天，與李晟東西相應，以逼長安。	1
平沙漠漠雁翩翩，两岸菰蒲水拍天。小艇得鱼撑月去，一声孤笛破寒烟。	0
神功元年丁酉六九七時以契丹破滅，九鼎就成，以九月大享，改元爲神功。	1
高世何须更欲名，古人于此畅幽情。后来同味无王谢，自折幽兰上冶城。	0
染云为柳叶，剪水作梨花。不是春风巧，何缘有岁华。	0
思酸寒雁断，淅沥秋树空。渔阳燕旧都，美女花不如。	0
令威仙去后，遗迹叹成非。华表成乌有，何年见鹤归。	0
山下孤城月上迟，相留一醉本无期。明年此夕游何处，纵有清光知对谁。	0
建武三年丁亥二七	1
慕容農引兵會慕容麟於中山，與共攻翟眞。麟農先帥數千騎至承營， 帥，讀曰率；下同。 觀察形勢。翟眞望見，陳兵而出。諸將欲退，農曰：丁零非不勁勇，而翟眞懦弱，今簡精銳，望眞所在而衝之，眞走，衆必散矣，乃邀門而蹙之，可盡殺也。使驍騎將軍慕容國帥百餘騎衝之， 驍，堅堯翻。騎，奇寄翻。 眞走，其衆爭門，自相蹈藉， 藉，慈夜翻。 死者太半，遂拔承營外郭。	1
休把身心撋就。著便醉人如酒。富贵功名虽有味，毕竟因谁守。看取刀头切藕。厚薄都随他手。趁取日中归去好，□莫待、黄昏后。	0
凉冷三秋夜，安闲一老翁。卧迟灯灭后，睡美雨声中。灰宿温瓶火，香添煖被笼。晓晴寒未起，霜叶满阶红。	0
己丑，安祿山奏：臣所部將士討奚契丹九姓同羅等，勳效甚多， 將，卽亮翻。契，欺訖翻，又音喫。 乞不拘常格，超資加賞，仍好寫吿身付臣軍授之。於是除將軍者五百餘人，中郞將者二千餘人。祿山欲反，故先以此收衆心也。	1
殷红鄙桃艳，淡白笑梨花。落处飘微霰，繁时叠碎霞。苑宜开帝里，坛称在儒家。丽日明珠箔，清香袭绛纱。	0
丹洞吐细泉，宛转苍苔里。凝碧时含光，流泄复如此。谁知山下泉，来洗幽人耳。	0
金马门开侍从归，御香犹惹赐来衣。晓光满院金鱼冷，红药花擎宿露飞。	0
芦花深泽静垂纶，月夕烟朝几十春。自说孤舟寒水畔，不曾逢著独醒人。	0
復榷天下酒，惟西京不榷。 罷榷酒見二百二十五卷大曆十四年七月。榷，古岳翻。	1
六月，盧龍節度使朱泚遣弟滔奉表請入朝，且請自將步騎五千防秋；上許之， 泚，且禮   翻，又音此。將，卽亮翻，又音如字。騎，奇寄翻。 仍爲先築大第於京師以待之。	1
手种千株桃李树，参差半已成阴。主人何事马骎骎。二年江海路，空负种花心。试向中间安小槛，此还长要追寻。却惊摇落动悲吟。春归知早晚，为我变层林。	0
丁酉，劉黑闥陷鄃縣， 鄃縣，屬貝州。鄃，音輸。 魏州刺史權威 魏州，隋志之武陽郡。 貝州刺史戴   元祥與戰，皆敗死，黑闥悉取其餘衆及器械。竇建德舊黨稍稍出歸之，衆至二千人，爲壇於漳南，祭建德，吿以舉兵之意，自稱大將軍。詔發關中步騎三千，使將軍秦武通定州總管藍田李玄通擊之； 藍田縣屬雍州。騎，奇寄翻。 又詔幽州總管李藝引兵會擊黑闥。	1
葛榮引兵圍鄴，衆號百萬，遊兵已過汲郡， 汲郡，隋唐之衞州。 所至殘掠，爾朱榮啓求討之。九月，爾朱榮召從子肆州刺史天光留鎭晉陽，曰：我身不得至處，非汝無以稱我心。 從，才用翻。稱，尺證翻。 自帥精騎七千，馬皆有副， 魏收魏書云：帥騎七萬。帥，讀曰率。騎，奇寄翻。 倍道兼行，東出滏口，以侯景爲前驅。 滏，音釜。 葛榮爲盜日久， 梁普通七年，葛榮得鮮于脩禮之衆，寇掠河北。 橫行河北，爾朱榮衆寡非敵，議者謂無取勝之理。葛榮聞之，喜見於色， 見，賢遍翻。 令其衆曰：此易與耳， 易，弋豉翻。 諸人俱辦長繩，至則縛取。自鄴以北，列陳數十里，箕張而進。 如箕之張也。陳，讀曰陣。 爾朱榮潛軍山谷，爲奇兵，分督將已上三人爲一處，處有數百騎，令所在揚塵鼓譟，使賊不測多少。 將，卽亮翻。少，詩沼翻。 又以人馬逼戰，刀不如棒，勒軍士齎袖棒一枚，置於馬側，至戰時慮廢騰逐，不聽斬級， 斬級者，斬首以計功級。 以棒棒之而已。 棒，蒲項翻。 分命壯   勇所向衝突，號令嚴明，戰士同奮。爾朱榮身自陷陳，出於賊後，表裏合擊，大破之，於陳擒葛榮， 陳，讀曰陣。 餘衆悉降。 降，戶江翻。 以賊徒旣衆，若卽分割，恐其疑懼，或更結聚，乃下令各從所樂， 樂，音洛。 親屬相隨，任所居止，於是羣情大喜，登卽四散， 登者，登時也。 數十萬衆一朝散盡。待出百里之外，乃始分道押領，隨便安置，咸得其宜。擢其渠帥，量才授任，新附者咸安，時人服其處分機速。 帥，所類翻。量，音良。處，昌呂翻。分，扶問翻。 以檻車送葛榮赴洛，冀定滄瀛殷五州皆平。時上黨王天穆軍於朝歌之南，穆紹楊椿猶未發，而葛榮已滅，乃皆罷兵。 是年夏，魏主將北征，以爾朱榮爲左軍，楊椿爲右軍，穆紹爲後軍。	1
丙寅，徙琅邪王昱爲會�王，吳王岳爲琅邪王。	1
我家外翁天下士，欲以文章付孙子。爱君丱角已食牛，属书笔下无停字。愿君饱读大父书，学到莫忧名不似。重教我辈见风流，更以馀波变乡里。	0
金屋无人唤阿连，碧桐依旧绿阶前。境瞒眼处非关物，事换头时即是天。秋水岸边凝鹊鹭，晚风枝上沸蜩蝉。静中阅动浑如此，描画何须倩巨然。	0
九月年时已肃霜，今年九月尚追凉。幸吾絺绤犹无恙，杜老何烦苦自伤。	0
俨然云转与风回，故国人看但石堆。犹有鬼神供职守，不移行列待将来。	0
明庆晓班催百辟，钧容仙部下层霄。如今独立薰风里，却听群仙奏九韶。	0
十二月，丁巳，魏主至平城。	1
百花亭下花如海，子厚宅前溪似油。幕下风流法曹掾，坐窗犹未作遨头。	0
去马疾如飞，看君战胜归。新登郤诜第，更著老莱衣。汉水行人少，巴山客舍稀。向南风候暖，腊月见春辉。	0
饥餐匕箸饭，渴饮瓷罂酒。不忺白昼眠，时复绕庭走。不结冷淡交，亦无名利友。晚借竹风凉，临池坐良久。	0
置心平易始通诗，逆志从容自解颐。文害可嗟高叟固，十年聊用勉经师。	0
峨峨三茅峰，秀出云雨上。疑有避世士，卜筑便幽旷。菊英当朝餐，兰佩拂千障。我行未之见，徘徊几惆怅。子居山之西，昔闻今见之。厌和下里曲，浩歌商山芝。山林久寂寥，迟子相发挥。间关整车轴，万里端自兹。特苗天所扤，念此令人悲。毋为舍灵龟，旁观时朵颐。	0
野烟居舍在，曾约此重过。久雨初招客，新田未种禾。夜虫鸣井浪，春鸟宿庭柯。莫为儿孙役，馀生能几何。	0
已傍先庐敞便斋，善和万卷与君偕。少时岁月真驰隙，圣处工夫未涉涯。海浅蓬莱疑可近，云深阊阖不容排。信书至老成何事，有酒聊浇磊块怀。	0
杯霞三釂客颜酏，明日离魂伴玉珂。我为有人轻狗曲，同居不敢唱骊歌。	0
林乌遥岸鸣，早知东方曙。波上风雨歇，舟人叫将去。苍苍前洲日，的的回沙鹭。水气清晓阴，滩声隐川雾。旧山劳魂想，忆人阻洄溯。信宿千里馀，佳期曷由遇。前程入楚乡，弭棹问维扬。但见土音异，始知程路长。寥寥晚空静，漫漫风淮凉。云景信可美，风潮殊未央。故人江皋上，永日念容光。中路枉尺书，谓余琼树芳。深期结晤语，竟夕恨相望。冀愿崇朝霁，吾其一苇航。	0
步屦深林晚，开樽独酌迟。仰蜂黏落絮，行蚁上枯梨。薄劣惭真隐，幽偏得自怡。本无轩冕意，不是傲当时。	0
两枝杨柳小楼中，袅袅多年伴醉翁。明日放归归去后，世间应不要春风。	0
酒灯棋雨忆昏黄，那得佳朋话此肠。豪气已随烟柳折，未能除得作诗狂。	0
典刑虽有但伤心，芳气时来尚满襟。还似夏侯家众妓，隔帘聊听绕梁音。	0
夏，四月，吳改元甘露。 時因蔣陵言甘露降改元。	1
夏，四月，己卯，鑄四柱錢，一當二十。 梁末有兩柱錢及鵝眼錢，時人雜用，其價同，但兩柱重，鵝眼輕。至是鑄四柱錢，一當細錢二十。	1
楚岸朔风疾，天寒鸧鸹呼。涨沙霾草树，舞雪渡江湖。吹帽时时落，维舟日日孤。因声置驿外，为觅酒家垆。	0
绮罗香风翡翠车，清明独傍芙蓉渠。上有云鬟洞仙女，垂罗掩縠烟中语。风月频惊桃李时，沧波久别鸳鸿侣。欲传一札孤飞翼，山长水远无消息。却锁重门一院深，半夜空庭明月色。	0
欺谩久成俗，关市有契繻。谁知南山下，取水亦置符。古人辨淄渑，皎若鹤与凫。吾今既谢此，但视符有无。常恐汲水人，智出符之馀。多防竟无及，弃置为长吁。	0
山阳旧社终经梦，容易言归不可留。瓶贮瀑泉离五老，锡摇江雨上孤舟。鱼行细浪分沙觜，雁逆高风下苇洲。遥想枚皋宅边寺，不知凉月共谁游。	0
客至终投辖，朝回讵典衣。待眠卿且去，亟酌我将归。泉郡新封邑，糟丘小翠微。离家今万里，坐隔羽觞飞。	0
异时长笑王会稽，野鹜膻腥污刀几。暮年却得庾安西，自厌家鸡题六纸。二子风流冠当代，顾与儿童争愠喜。秦王十八已龙飞，嗜好晚将蛇蚓比。我生百事不挂眼，时人谬说云工此。世间有癖念谁无，倾身障簏尤堪鄙。人生当著几緉屐，定心肯为微物起。此墨足支三十年，但恐风霜侵发齿。非人磨墨墨磨人，瓶应未罄罍先耻。逝将振衣归故国，数亩荒园自锄理。作书寄君君莫笑，但觅来禽与青李。一螺点漆便有馀，万灶烧松何处使。君不见永宁第中捣龙麝，列屋闲居清且美。倒晕连眉秀岭浮，双鸦画鬓香云委。时闻五斛赐蛾绿，不惜千金求獭髓。闻君此诗当大笑，寒窗冷砚冰生水。	0
甲族传仙李，遗言在濯龙。后宫皆率职，外戚早辞封。彤管流阴教，金根盛国容。真游一何遽，罢望九疑峰。	0
蚕月桑叶青，莺时柳花白。澹艳烟雨姿，敷芬阳春陌。如何秋风起，零落从此始。独有南涧松，不叹东流水。玄阴天地冥，皓雪朝夜零。岂不罹寒暑，为君留青青。青青好颜色，落落任孤直。群树遥相望，众草不敢逼。灵龟卜真隐，仙鸟宜栖息。耻受秦帝封，愿言唐侯食。寒山夜月明，山冷气清清。凄兮归凤集，吹之作琴声。松子卧仙岑，寂听疑野心。清泠有真曲，樵采无知音。美人何时来？幽径委绿苔。吁嗟深涧底，弃捐广厦材。	0
一径青松露，三门白水烟。殿横林外脊，塔漏隙中天。地旷迎先见，村移眺更妍。追程坐行役，不得泊春船。	0
入寺先来此，经窗半在湖。秋风新菡萏，暮雨老菰蒲。任听浮生速，能消默坐无。语来灯焰短，嘒唳发高梧。	0
癸卯，立皇子深爲始安王。	1
闲驰风驭恣飘飘，因失仙班几度朝。紫阁旧怜秦树老，赤城新别海山遥。飞凫又说春经岳，叱橘曾令夜探潮。不是桃源不归去，故人多半在烟霄。	0
峭石帆收，归期差，林沼年销红碧。渔蓑樵笠畔，买佳邻翻盖，浣花新宅。地凿桃阴，天澄藻镜，聊与渔郎分席。沧波耕不碎，似蓝田初种，翠烟生璧。料情属新莲，梦惊春草，断桥相识。平生江海客。秀怀抱、云锦当秋织。任岁晚、陶篱菊暗，逋冢梅荒，总输玉井尝甘液。忍弃红香叶。集楚裳、西风催著。正明月、秋无极。归隐何处，门外垂杨天窄。放船五湖夜色。	0
北阙黄金印，西山白发翁。吁谟帝廷异，小筑洛川同。晴野峰峰碧，霜林叶叶红。无因侍樽席，惆怅又秋风。	0
辛酉，葬孝靈皇帝于文陵。 賢曰：在雒陽西北二十里。 何進懲蹇碩之謀，稱疾，不入陪喪，又不送山陵。	1
碧涧溅溅绕竹林，欲从源水阻幽深。春风想有桃花树，更有渔舟可访寻。	0
清闲实天所惜，富贵于我何如。野马书空咄咄，醯鸡击缶乌乌。	0
坏屋不眠风雨夜，故园无信水云秋。病中枕上谁相问，一一蝉声槐树头。	0
壬子，納右衞將軍何瑀女爲太子妃。瑀，澄之曾孫也。甲寅，大赦。	1
冬晴无雪，是天心未肯，化工非拙。不放玉花飞堕地，留在广寒宫阙。云欲同时，霰将集处，红日三竿揭。六花剪就，不知何处施设。应念陇首寒梅，花开无伴，对景真愁绝。待出和羹金鼎手，为把玉盐飘撒。沟壑皆平，乾坤如画，更吐冰轮洁。梁园燕客，夜明不怕灯灭。	0
南京西浦道，四月熟黄梅。湛湛长江去，冥冥细雨来。茅茨疏易湿，云雾密难开。竟日蛟龙喜，盘涡与岸回。	0
龙章凤姿，既非嵇叔夜。燕颔虎颈，又非班定远。机鸣籁动，听其自然。虚心何物，何增何损。花满一壶春色好，半班顿露与人看。	0
山北溪声一路迎，山南溪响送人行。也知流向金陵去，若过金陵莫寄声。	0
西风来几日，一叶已先飞。新霁乘轻屐，初凉换熟衣。浅渠销慢水，疏竹漏斜晖。薄暮青苔巷，家僮引鹤归。	0
蜀中書令王宗佶，於諸假子爲最長， 王宗佶本姓甘，王建爲忠武軍卒，掠得之，養以爲子；及長爲將，數有功。長，知兩翻。 且恃其功，專權驕恣。唐道襲已爲樞密使，宗佶猶以名呼之；道襲心銜之而事之逾謹。宗佶多樹黨友，蜀主亦惡之。 惡，烏路翻。 二月，甲辰，以宗佶爲太師，罷政事。 爲王宗佶見殺張本。	1
何郎载酒别贤侯，更吐歌珠宴庾楼。莫道江南不同醉，即陪舟楫上京游。	0
只应唤作小西湖。	0
車師後部王涿鞮反，擊前王尉畢大，獲其妻子。 尉畢大，西域傳作尉卑大。時戊己校尉索頵欲廢後部王涿鞮，涿鞮忿前王尉卑大賣己，因反，擊尉卑大。鞮，丁奚翻。	1
原北荒城旧谷州，文皇功业莽悠悠。天戈挥去开东夏，金甲归来献二囚。想像英姿辉日月，苍茫故国委林丘。山川惨惨空回首，落日悲风蔓草秋。	0
桂州南去与谁同，处处山连水自通。两岸晓霞千里草，半帆斜日一江风。瘴雨欲来枫树黑，火云初起荔枝红。愁君路远销年月，莫滞三湘五岭中。	0
云满长空雨涨沙，金焦一望去非赊。拟抛尘网寻僧舍，更著烟蓑访钓家。北固江山仍壮丽，南徐风物尚繁华。只愁病客难登槛，且待金乌出海涯。	0
興以楊佛嵩爲雍州刺史，帥嶺北見兵以擊夏。 秦雍州統嶺北五郡，治安定。見，賢遍翻。 行數日，興謂羣臣曰：佛嵩每見敵，勇不自制，吾常節其兵不過五千人。今所將旣多，遇敵必敗，行已遠，追之無及，將若之何？佛嵩與夏王勃勃戰，果敗，爲勃勃所執，絕亢而死。 亢，與吭同，居郞翻。	1
灵壁归师愤已平，黄河戍役又虚声。人言万事总由命，天设五材难去兵。国有典刑元老在，地无形势大江横。西风若得淮南信，烦致空山慰客情。	0
賀氏從弟外朝大人賀悅舉所部以奉珪。 賀悅，蓋什翼犍時爲外朝大人。魏書官氏志曰：登國二年，因舊制置南北大人，對治二部；又置外朝大人，無常員，主受詔命，外使，出禁中，國有大喪大禮，皆與參知，隨所典焉。   從，才用翻。 顯怒，將殺賀氏，賀氏奔亢埿家，匿神車中三日， 北人無室屋，逐水草，置神於車中而嚴事之，因謂之神車。 亢埿舉家爲之請，乃得免。 爲，于僞翻。	1
南燕王德遣使說幽州刺史辟閭渾，欲下之； 晉氏南渡，僑立幽冀靑幷四州於江北；秦圍幽州刺史田洛于三阿，是其證也。孝武太元之季，復取齊地，徙幽冀二州於齊，是後鎭齊者，率領靑冀二州刺史。渾領幽州刺史，蓋自北而南，未純爲晉臣，使領幽州而鎭廣固也。說，輸芮翻。 渾不從；德遣北地王鍾帥步騎二萬擊之。 帥，讀曰率。 德進據琅邪，徐兗之民歸附者十餘萬。德自琅邪引兵而北，以南海王法爲兗州刺史，鎭梁父。 父，音甫。 進攻莒城，守將任安委城走。德以潘聰爲徐州刺史，鎭莒城。 莒縣，前漢屬城陽國，後漢屬琅邪，晉分屬東莞郡。將，卽亮翻。任，音壬。 蘭汗之亂，燕吏部尙書封孚南奔辟閭   渾，渾表爲勃海太守；及德至，孚出降， 降，戶江翻；下同。 德大喜曰：孤得靑州不爲喜，喜得卿耳！遂委以機密。北地王鍾傳檄靑州諸郡，諭以禍福。辟閭渾徙八千餘家入守廣固，遣司馬崔誕戍薄荀 張：荀作苟。 固，平原太守張豁戍柳泉； 薄荀，蓋人姓名，遇亂聚衆保固此地，因以爲名。齊人率謂保聚之地爲固。漢書地理志：北海郡有柳泉侯國，後漢晉省。 誕豁承檄皆降於德。渾懼，攜妻子奔魏，德遣射聲校尉劉綱追之，及於莒城，斬之。渾子道秀自詣德，請與父俱死。德曰：父雖不忠 以辟閭渾背燕爲不忠。 而子能孝。特赦之。渾參軍張瑛爲渾作檄， 瑛，音英。爲，于僞翻。 辭多不遜，德執而讓之。瑛神色自若，徐曰：渾之有臣，猶韓信之有蒯通。通遇漢祖而生， 事見十二卷高祖十一年。 臣遭陛下而死，比之古人，竊爲不幸耳！德殺之。遂定都廣固。	1
去秋东出汴河梁，已见中州旱势强。日射地穿千里赤，风吹沙度满城黄。近闻急诏收群策，颇说新年又亢阳。贱术纵工难自献，心忧天下独君王。	0
浊流洋洋，有辟其郛。阗道嚾呼，公来之初。今公之归，公在丧车。公既来止，东人以完。今公殁矣，人谁与安。	0
契丹主猶欲誅晉兵。趙延壽言於契丹主曰：皇帝親冒矢石以取晉國，欲自有之乎，將爲他人取之乎？ 冒，莫北翻。爲，于僞翻；下同。趙延壽志在帝中國，以此言覘契丹主之意，不特爲晉兵發也。 契丹主變色曰：朕舉國南征，五年不解甲， 天福八年，契丹始攻晉，至是五年。 僅能得之，豈爲他人乎！ 趙延壽聞契丹主此言，可以絕望矣。 延壽曰：晉國南有唐，西有蜀，常爲仇敵，皇帝亦知之乎？曰：知之。延壽曰：晉國東自沂密，西及秦鳳，延袤數千里， 袤，音茂。 邊於吳蜀，常以兵戍之。南方暑濕，上國之人不能居也。 時偏方割據者，謂中原爲上國。晉奉契丹，又稱契丹爲上國。 他日車駕北歸，以晉國如此之大，無兵守之，吳蜀必相與乘虛入寇，如此，豈非爲他人取之乎？契丹主曰：我不知也。然則柰何？延壽曰：陳橋降卒，可分以戍南邊，則吳蜀不能爲患矣。契丹主曰：吾昔在上黨，失於斷割，悉以唐兵授晉。 事見二百八十卷晉高祖天   福元年。斷，丁亂翻。 旣而返爲寇讎，北向與吾戰，辛勤累年，僅能勝之。今幸入吾手，不因此時悉除之，豈可復留以爲後患乎？ 復，扶又翻。 延壽曰：曏留晉兵於河南，不質其妻子， 質，音致。 故有此憂。今若悉徙其家於恆定雲朔之間，每歲分番使戍南邊，何憂其爲變哉！此上策也。契丹主悅曰：善！惟大王所以處之。 契丹封趙延壽爲燕王，故稱之爲大王。處，昌呂翻。 由是陳橋兵始得免，分遣還營。	1
會緱王與長水虞常等 緱王者，匈奴渾邪王姊子，與渾邪王俱降漢，後隨浞野侯沒匈奴中。漢有長水校尉，掌長水胡騎。師古曰：長水，胡名。其註戾太子傳則又曰：今鄠縣東有長水。余據水經註，長水出杜縣白鹿原，北入霸水。胡騎蓋屯於此，非胡名也。戾傳說是。虞常蓋亦先沒於匈奴。緱，工侯翻。 及衞律所將降者，陰相與謀劫單于母閼氏歸漢。 降，戶江翻。閼氏，音煙支。 衞律者，父故長水胡人，律善協律都尉李延年，延年薦言律使於匈奴，使還，聞延年家收，遂亡降匈奴。 考異曰：延年傳云：誅延年兄弟宗族。按是後李廣利尙爲將帥，蓋止誅延年及弟季妻子耳。 單于愛之，與謀國事，立爲丁靈王。 魏略曰：丁靈，在康居北，去匈奴廷接習水七千里。匈奴蓋以丁靈王封衞律耳。 虞常在漢時素與副張勝相知，私候勝曰：聞漢天子甚怨衞律，常能爲漢伏弩射殺之。 爲，于僞翻。射，而亦翻。 吾母弟在漢， 言其母與其弟也。 幸蒙其賞賜。張勝許之，以貨物與常。後月餘，單于出獵，獨閼氏子弟在，虞常等七十餘人   欲發，其一人夜亡吿之。單于子弟發兵與戰，緱王等皆死，虞常生得。 師古曰：被執獲也。	1
自识夫子面，便获夫子心。夫子一启颜，义重千黄金。平原孟尝骨已土，始有夫子堪知音。忽然夫子不语，带席帽，骑驴去。余对醁醽不能斟，君且来，余之瞻望心悠哉。零雨其濛愁不散，闲花寂寂斑阶苔。不如对此景，含笑倾金罍。莫问四肢畅，暂取眉头开。弦琴待夫子，夫子来不来。	0
徽光宣华，仁声流文。旷仪合沓，泰和絪缊。慈颜有喜，祚我圣君。珠宫含饴，坐阅来云。	0
置酒延落景，金陵凤凰台。长波写万古，心与云俱开。借问往昔时，凤凰为谁来。凤凰去已久，正当今日回。明君越羲轩，天老坐三台。豪士无所用，弹弦醉金罍。东风吹山花，安可不尽杯。六帝没幽草，深宫冥绿苔。置酒勿复道，歌钟但相催。	0
上古人何在，东流水不归。往来潮有信，朝暮事成非。烟树临沙静，云帆入海稀。郡楼多逸兴，良牧谢玄晖。	0
白狗黄牛系缆时，东归应念我西悲。置之偶尔何须道，去矣飘然故一奇。末路人情随手别，丈夫心事有天知。君看子濯平生友，可把逢蒙待庾斯。	0
雁响遥天玉漏清，小纱窗外月胧明，翠帏金鸭炷香平。何处不归音信断，良宵空使梦魂惊，簟凉枕冷不胜情。	0
仲堪之走也，文武無送者，惟羅企生從之。路經家門，弟遵生曰：作如此分離，何可不一執手！企生旋馬授手，遵生有力，因牽下之，曰：家有老母，去將何之？企生揮淚曰：今日之事，我必死之；汝等奉養， 企，去智翻。養，羊尙翻；下同。 不失子道。一門之中，有忠與孝，亦復何恨！ 復，扶又翻。 遵生抱之愈急，仲堪於路待之，見企生無脫理，策馬而去。及玄至，   荆州人士無不詣玄者，企生獨不往，而營理仲堪家事。或曰：如此，禍必至矣！企生曰：殷侯遇我以國士，爲弟所制，不得隨之共殄醜逆，復何面目就桓求生乎！ 復，扶又翻；下同。 玄聞之怒，然待企生素厚，先遣人謂曰：若謝我，當釋汝。企生曰：吾爲殷荆州吏，荆州敗，不能救，尙何謝爲！玄乃收之，復遣人問企生欲何言。企生曰：文帝殺嵇康，嵇紹爲晉忠臣， 殺嵇康事見七十八卷魏元帝景元三年。嵇紹死事見八十五卷惠帝永興元年。 從公乞一弟以養老母！玄乃殺企生而赦其弟。	1
旧笑桓司马，今师郑大夫。不知徂岁月，空觉老楸梧。祭礼传家法，阡名载版图。会看千字诔，木杪见龟趺。	0
十二月，齊宿預民東方白額以城降，江西州郡皆起兵應之。 江淮之民苦於齊之虐政，欲相率而歸江南。	1
诗似油翁背注油，知音世有几荆州。乍寒乍暖方榆火，无米无钱只叶舟。客况可堪今老大，人生何必尽封侯。津亭且莫匆匆去，万斛春醪任拍浮。	0
化国有馀暇，丰年多醉人。典衣谋一饮，对酒却惭春。	0
夜明已赐虢国姊，曲肱又属东家丘。娱寝有人君得计，睡乡留我取通侯。	0
新引龙孙欲解苞，篱根抽笋已梢梢。莓苔雨过蜗缘壁，杨柳叶深莺有巢。	0
衙排宣政仗，门启紫宸关。彩笔停书命，花砖趁立班。稀星点银砾，残月堕金环。暗漏犹传水，明河渐下山。从东分地色，向北仰天颜。碧缕炉烟直，红垂佩尾闲。纶闱惭并入，翰苑忝先攀。笑我青袍故，饶君茜绶殷。诗仙归洞里，酒病滞人间。好去鸳鸾侣，冲天便不还。	0
先是，鳳閣舍人脩武張嘉福 先，悉薦翻。脩武，漢山陽縣地。脩武古地名也，魏隋以名縣，唐屬懷州。杜佑曰：懷州脩武縣，本殷甯邑。韓詩外傳曰：武王伐紂，勒兵於甯，故曰脩武。漢山陽縣故城在縣西北。 使洛陽人王慶之等數百人上表， 上，時掌翻。考異曰：御史臺記作千餘人。今從舊傳。 請立武承嗣爲皇太子。文昌   右相同鳳閣鸞臺三品岑長倩以皇嗣在東宮，不宜有此議， 嗣，祥吏翻。相，息亮翻。 奏請切責上書者，吿示令散。太后又問地官尙書同平章事格輔元，輔元固稱不可。由是大忤諸武意， 令，力丁翻。忤，五故翻。 故斥長倩令西征吐蕃，未至，徵還，下制獄。 下，遐嫁翻。 承嗣又譖輔元。來俊臣又脅長倩子靈原，令引司禮卿兼判納言事歐陽通等數十人，皆云同反。通爲俊臣所訊，五毒備至，終無異詞，俊臣乃詐爲通款。冬，十月，己酉，長倩輔元通等皆坐誅。	1
秋云晦清晓，密雨散回风。修然有嘉思，盥栉临青铜。扫地静如眼，妙香散浮空。黄葵丽不骄，幽菊静有容。无车惊门雀，幽巷连蒿蓬。老知饮无益，静觉书有功。晚木多美实，凉风惊候虫。问津竟何效，真愧圃与农。	0
我爱山居好，崖云湿爨烟。琴横双鹤舞，犁阁一牛眠。酒熟花开日，诗成雨霁天。逢场聊适意，总结喜欢缘。	0
六月，戊寅，赦天下，改元。	1
知誥悉反知訓所爲，事吳王盡恭，接士大夫以謙，御衆以寬，約身以儉。以吳王之命，悉蠲天祐十三年以前逋稅， 梁旣篡唐，淮南仍稱天祐，至是歲爲天祐十五年。徐知誥蠲天祐十三年以前逋稅，是年以後其逋者徵之。 餘俟豐年乃輸之。 謂天祐十四年逋租也。 求賢才，納規諫，除奸猾，杜請託。於是士民翕然歸心，雖宿將悍夫無不悅服。 章：十二行本服下有以宋齊丘爲謀主七字；乙十一行   本同；孔本同；張校同；退齋校同。史言徐知訓之驕倨淫暴，適爲徐知誥之資。悍，下罕翻，又侯旰翻。 先是，吳有丁口錢，又計畝輸錢，錢重物輕，民甚苦之。 先，悉薦翻。 齊丘說知誥，以爲錢非耕桑所得，今使民輸錢，是敎民棄本逐末也。請蠲丁口錢； 程大昌演繁露曰：今之丁錢，卽漢世算錢也，以其計口輸錢，故亦名口賦也。漢四年初爲算賦。如淳曰：漢儀注，民年十五以上至五十六出賦錢，人百二十爲一算，治庫兵車馬。至文帝時，人多丁衆，則遂取高帝本額歲減三之二，則一口一年輸錢止於四十也。賈捐之曰：文帝偃武行文，民賦四十，丁男三年而一事。如淳曰：常賦歲百二十，歲一事。文帝時天下民多，故出賦四十，凡三歲而一事。此之謂賦，卽高帝時百二十，至此而減爲四十者也；此之謂事，卽古法一歲一丁供役無過三日者是也。民年十五以上，雖未成丁亦輸口錢，所謂民賦四十者也；及已成丁，則每歲當供三日之役者，至此減爲三年而才受一年之役也。唐制：成丁而就役，不役則計日收其庸。末世所謂丁口錢本此。說，式芮翻。 自餘稅悉輸穀帛，紬絹匹直千錢者當稅三千。 以直千錢之物，當稅額之三千。 或曰：如此，縣官歲失錢億萬計。齊丘曰：安有民富而國家貧者邪！知誥從之。由是江淮間曠土盡闢， 曠土，空曠不耕之土。 桑柘滿野，國以富強。	1
两汉四百载，分为魏蜀吴。曹操始居邺，刘备据成都。孙权在金陵，鼎足互相图。	0
短歌三献曲，长夜九泉台。此室玄扃掩，何年白日开。荒郊疏古木，寒隧积陈荄。独此伤心地，松声薄暮来。	0
至忠惜甘死，越塞一坟孤。句践非王者，陶朱亦丈夫。碑经山烧断，树带海潮枯。泉下伍员辈，相逢相吊无。	0
献赋才何拙，经时不耻归。能知此意是，甘取众人非。遍陇耕无圃，缘溪钓有矶。此怀难自遣，期在振儒衣。	0
长潭有令姿，山绿纳空洞。轩轩吴武陵，曾此接飞鞚。殷勤顾我笑，诗材不胜用。重来春事深，物采尤错综。褚小强怀大，秀异肯受控。沈吟日已昃，十彀才一中。故人抱才藻，众象入嘲弄。即今温水馆，匡坐教弦诵。嗟哉实前语，束苇代杗栋。明当寄东风，烟水发清梦。	0
数条藤束木皮棺，草殡荒山白骨寒。惊恐入心身已病，扶舁沿路众知难。绕坟不暇号三匝，设祭惟闻饭一盘。致汝无辜由我罪，百年惭痛泪阑干。	0
北阙投封事，南山返故庐。李衡千树橘，张琰一园蔬。	0
朱滔王武俊自寧晉南救魏州， 是年四月，王武俊進屯寧晉。 辛卯，詔朔方節度使李懷光將朔方及神策步騎萬五千人東討田悅，且拒滔等。 將，卽亮翻，又音如字。騎，奇寄翻。 滔行至宗城，掌書記鄭雲逵參謀田景仙棄滔來降。 宗城縣，屬魏州，漢廣宗縣地。降，戶江翻。	1
岘首亭空，劝君休堕羊碑泪。宦游如寄。且伴山翁醉。说与鲛人，莫解江皋佩。将归思。晕红萦翠。细织回文字。	0
翠盖佳人临水立，寂寞雨中相对泣。漫泉浮出玉肌寒，檀娄不施香汗湿。一阵风来碧浪翻，珍珠零落难收拾。	0
三载江南客，还吴东复西。潮贪两溪尽，云截众山齐。舟楫无空日，楼台半上梯。桐庐隐君子，应笑只留题。	0
上徵田遊巖爲太子洗馬，在東宮無所規益。右衞副率蔣儼 右衞副率，從四品上。洗，悉薦翻。率，所律翻。 以書責之曰：足下負巢由之俊節，傲唐虞之聖主，聲出區宇，名流海內。主上屈萬乘之重，申三顧之榮， 三顧，用諸葛亮事。上幸嵩山，嘗至遊巖所居，故云然。乘，繩證翻。 遇子以商山之客， 漢四皓隱於商山。 待子以不臣之禮，將以輔導儲貳，漸染芝蘭耳。 漸，子廉翻。 皇太子春秋鼎盛，聖道未周，僕以不才，猶參庭諍，足下受調護之寄， 漢高帝謂四皓曰：煩公卒調護太子。 是可言之秋，唯唯而無一談，悠悠以卒年歲。 唯，于癸翻。卒，子恤翻。 向使不餐周粟， 夷齊採薇西山，不食周粟。餐，千安翻。 僕何敢言！祿及親矣，以何酬塞？ 遊巖有母。塞，悉則翻。 想爲不達，謹書起予。 孔子謂子夏曰：起予者商也。爲，于僞翻。 遊巖竟不能答。	1
一家今有十朱轮，独忆云山欲退身。天邑繁华行乐厌，月曹清要命书新。西风跃马经秦甸，东道椎牛宴孟邻。秋稼万箱僮百指，羲皇之上更何人。	0
悠悠世事称无穷，千灵万象生虚空。活人性命由百谷，还须着意在耕农。自有奸民逃禁律，农夫倍费耕田力。青巾短褐皮肤乾，不避霜风与毒日。暮即耕兮朝即耘，东坻南垄无闲人。春秋生成一百倍，天下三分二分贫。天意昭昭怜下土，英贤比迹生寰宇。惩奸济美号长材，来救黎元暗中苦。我闻悯农之要简而平，先销坐食防兼并。更禁贪官与豪吏，悯农之道方始行。	0
家在日出处，朝来起东风。风从帝乡来，不异家信通。绝域地欲尽，孤城天遂穷。弥年但走马，终日随飘蓬。寂寞不得意，辛勤方在公。胡尘净古塞，兵气屯边空。乡路眇天外，归期如梦中。遥凭长房术，为缩天山东。	0
先帝旧宫宫女在，乱丝犹挂凤皇钗。霓裳法曲浑抛却，独自花间埽玉阶。	0
跳入无人见，谁知有路通。长房非黠者，草草出壶中。	0
艺兰北涧侧，涧曲风纡馀。愿言植根固，芬芳长慰予。	0
德合天贶呈，龙飞圣人作。光宅被寰区，图书荐河洛。象登四气顺，文辟九畴错。氤氲瑞彩浮，左右灵仪廓。微造功不宰，神行利攸博。一见皇家庆，方知禹功薄。	0
初，秦用半兩錢， 秦半兩錢，重如其文。 高祖嫌其重，難用，更鑄莢錢。 更，工衡翻；下同。如淳曰：如楡莢也。莢，音頰。杜佑曰：莢錢，如楡莢，重一銖，半徑五分，文曰漢興，卽應劭所謂五分錢。 於是物價騰踊，米至石萬錢。夏，四月，更造四銖錢； 應劭曰：文帝以五分錢太輕小，更作四銖錢，文亦曰半兩，今民間半兩錢最輕小者是也。 除盜鑄錢令，使民得自鑄。	1
花扑行人柳荫渠，每逢嘉趣为停舻。留连一水风光暮，怅望今宵月影孤。汉橐暂持来法从，皋禽还引上仙图。中条侯骑知非远，肯尽都门别酒无。	0
立皇子大鈞爲西陽王，大威爲武寧王，大球爲建安王，大昕爲義安王， 蕭子顯齊志，寧蠻府所領有義安郡。 大摯爲綏建王， 沈約志：宋文帝元嘉十三年，立綏建郡於漢南海郡四會縣地。 大圜爲樂梁王。 樂梁，史無所考。此時諸王所封，皆郡名也，當在大同中所分二十餘州不知處所之數。考異曰：太淸紀在十一月十四日。今從梁帝紀。	1
侯景遣侯子鑒帥舟師八千，自帥徒兵一萬， 徒兵，步兵也。帥，讀曰率；下同。 攻廣陵，三日，克之，執祖皓，縛而射之，箭徧體，然後車裂以徇；城中無少長皆埋之於地，馳馬射而殺之。 射，而亦翻。少，詩照翻。長，知兩翻。考異曰：太淸紀曰：城中數百人，典略曰：死者八千人，今從南史。 以子鑒爲南兗州刺史，鎭廣陵。 廣陵之人旣殲矣，子鑒所鎭者空城耳。 景還建康。	1
春还上林苑，花满洛阳城。鸳衾夜凝思，龙镜晓含情。忆梦残灯落，离魂暗马惊。可怜朝与暮，楼上独盈盈。	0
愁云翠万叠。露柳残蝉空抱叶。帘卷流苏宝结。乍庭户嫩凉，阑干微月。玉纤胜雪。委素纨、尘锁香箧。思前事、莺期燕约，寂寞向谁说。悲切。漏签声咽。渐寒灺、兰缸未灭。良宵长是闲别。恨酒凝红绡，纷涴瑶玦。镜盟鸾影缺。吹笛西风数阕。无言久，和衣成梦，睡损缕金蝶。	0
三宝持圣德，百灵扶仙寿。寿共日月长，德与天地久。	0
两朱阁，南北相对起。借问何人家，贞元双帝子。帝子吹箫双得仙，五云飘飖飞上天。第宅亭台不将去，化为佛寺在人间。妆閤伎楼何寂静，柳似舞腰池似镜。花落黄昏悄悄时，不闻歌吹闻钟磬。寺门敕榜金字书，尼院佛庭宽有馀。青苔明月多闲地，比屋疲人无处居。忆昨平阳宅初置，吞并平人几家地。仙去双双作梵宫，渐恐人间尽为寺。	0
蜀郡太守任權攻拔成都，斬秦益州刺史李丕，復取益州。 秦取益州見一百三卷寧康元年。任，音壬。	1
几点朝来小雨斜，未应造物妒山家。陡惊春报千林信，拟问天留数日花。写物祇今须老笔，染根何处有灵芽。彩云过眼真如梦，著意追摹岂好誇。	0
系船孤屿重跻攀，衰草荒烟亦厚颜。丁日不为春燕许，卯年犹放佛狸还。诸贤所恃江千尺，此虏奚为第一间。欲访前朝无故老，浪痕自溅藓花斑。	0
五月，甲戌朔，日有食之。 考異曰：齊魏書帝紀皆無此食。今據齊書志南史紀。	1
江送巴南水，山横塞北云。津亭秋月夜，谁见泣离群。	0
岭南十月春渐回，妍暖先到前村梅。问君何处得此妙，一枝冷艳随霜开。长江凛凛欲奔岸，乃见好事移墙隈。初疑渗漉入瘴雾，更欲寂寞埋烟煤。微风不动暗香远，淡月入户空徘徊。坐看粉黛化腐恶，岂但桃李成舆台。我行万里厌穷独，疾病未已心先灰。对此不觉三叹息，恐是转侧同南来。异乡久处少意绪，破壁相对无根荄。古来寒士每如此，一世埋没随蒿莱。遁光藏德老不耀，肯与世俗相追陪。轮囷离奇多见用，牺尊青黄未为灾。含毫吮墨去颜色，况自不必须穿栽。岁穷路远莫惆怅，此去保无蜂蝶猜。	0
颍川城下两中秋，金气初凝火尚流。脾病家人不教饮，官厨好酒亦难求。	0
蜀门云树合，高栈有猿愁。驱传加新命，之官向旧游。晨装逢酒雨，夜梦见刀州。远别长相忆，当年莫滞留。	0
轩冕浮夸不系情，山林清奥可逃名。如何结屋依庐阜，又却移家近玉京。	0
凌空老树云垂叶，压屋梨花雪照人。深愧地仙教俗客，殷勤留看华山春。	0
魏主欲自將入寇。癸卯，中外戒嚴。戊申，詔代民遷洛者復租賦三年。 復，方目翻。 相州刺史高閭 相，息亮翻。 上表稱：洛陽草創，曹虎旣不遣質任，必無誠心， 質，音致。 無宜輕舉。魏主不從。	1
六月，西秦王乾歸徵北河州刺史彭奚念爲鎭衞將軍；以鎭西將軍屋弘破光爲河州牧； 屋弘，當作屋引。魏書官氏志，內入諸姓有屋引氏，後改爲房氏。張駿分興晉金城武始南安永晉大夏武成漢中爲河州。北河州，乞伏氏所置也，治枹罕。鎭衞將軍，劉聰所置。 定州刺史翟瑥爲興晉太守，鎭枹罕。 張茂分武興金城西平安故爲定州。興晉郡亦張氏置。枹罕縣，漢屬金城郡，後漢屬隴西郡，後又分屬西平郡，張駿分屬晉興郡，後又分置興晉郡。瑥，音溫。枹，音膚。	1
稍下巫山峡，犹衔白帝城。气沈全浦暗，轮仄半楼明。刁斗皆催晓，蟾蜍且自倾。张弓倚残魄，不独汉家营。	0
赵家姊妹在椒房，宫漏春迟午梦长。淡拂蛾眉减脂粉，一般装束奉君王。	0
公子年时尚奇伟，大剑横腰发冲起。自言学道晚有得，心静无波古潭水。平戎万卷喑不吐，蟠向胸中作宫徵。眼明惯识峄阳材，手制教成古绿绮。人生会费几两屐，巧处才容一张纸。许多黑瘦肯忍饥，枵腹悲鸣聒人耳。公子公子赠我来，明珠白璧遭沉埋。我家老马解仰秣，渠家煮鹤充枯柴。	0
岁去无言忽憔悴，时来含笑吐氛氲。不能拥路迷仙客，故欲开蹊侍圣君。绮萼成蹊遍籞芳，红英扑地满筵香。莫将秋宴传王母，来比春华寿圣皇。源水丛花无数开，丹跗红萼间青梅。从今结子三千岁，预喜仙游复摘来。桃花灼灼有光辉，无数成蹊点更飞。为见芳林含笑待，遂同温树不言归。红萼竞妍春苑曙，粉茸新向御筵开。长年愿奉西王宴，近侍惭无东朔才。	0
吳漢率耿弇蓋延擊靑犢於軹西，大破降之。 賢曰：軹縣，屬河內郡；故城在今洛州濟源縣東南。蓋，古盍翻。	1
初，殷景仁臥疾五年， 景仁臥疾始上卷十二年。 雖不見上，而密函去來，日以十數，朝政大小，必以咨之； 朝，直遙翻。 影迹周密，莫有窺其際者。收湛之日，景仁使拂拭衣冠，左右皆不曉其意。其夜，上出華林園延賢堂，召景仁。景仁猶稱腳疾，以小牀輿就坐；誅討處分，一以委之。 坐，徂臥翻。處，昌呂翻。分，扶問翻。	1
琴心和止。姹女与君相对喜。窗牖藏风。每唤其名应即通。玉英金酒。更唤黄婆同饮寿。莫讳人何。见说婴儿屋里多。	0
虚皇天诏下仙家，不久星横借客槎。壁上风云三尺剑，林前龙虎一炉砂。行乘海屿千年鹤，坐折壶中四季花。为爱阴符问玄义，更随骊海入烟霞。	0
朱泚姚令言數遣人誘涇原節度使馮河淸， 泚，且禮翻，又音此。數，所角翻。誘，音酉。使，疏吏翻。 河淸皆斬其使者。大將田希鑒密與泚通，殺河淸，以軍府附於泚；泚以希鑒爲涇原節度使。 將，卽亮翻。考異曰：邠志曰：興元元年四月，渾公受鉞專征，出斜谷，崔公勸吐蕃分軍應援。尙結贊曰：邠軍不出，乘我也。韓公使曹子達帥甲三千赴于渾公，吐蕃乃以二萬餘從之。李楚琳使石鍠以卒七百人從渾公進收武功，遂居之。十日，朱泚使韓旻田旻以卒三千寇武功，渾公禦之，陳于東郊。石鍠以其卒降旻於陳。渾公軍敗，乃馳登西原，建旗收卒。會邠師以吐蕃至，賊不知，乃悉衆追渾公，遂爲吐蕃所覆，皆死焉。田旻以馬逸獲免。吐蕃旣勝泚軍，乃大掠而去。涇人相傳，言吐蕃助國有功，將以叛卒之孥賞而歸之。涇人曰：不殺馮公，雖吾親族，亦將不免矣。十四日，涇卒殺河淸，以田希鑒請命於泚。泚授希鑒涇原節度大使，賜金帛，使和西戎，西戎皆受賂焉。希鑒疏涇將之不與己者以告朱泚，請殺之。泚曰：我曲彼直，不許。按希鑒殺河淸，必有宿謀，或爲此訛言以搖衆耳。今從實錄。河淸死在三月，今從邠志。	1
立長沙煬王弟宗爲王。 長沙煬王旦，定王發之玄孫，初元元年薨，無後；今立其弟紹封。鄭氏曰：煬，音供養之養。諡法：好內遠禮曰煬；去禮遠衆曰煬。	1
日日闲车马，谁来访此身。一门兼鹤静，四院与僧邻。雨室墙穿溜，风窗笔染尘。空馀气长在，天子用平人。故国有如梦，省来长远游。清晨起闲院，疏雨似深秋。宿寝书棱叠，行吟杖迹稠。天晴岂能出，春暖未更裘。	0
宛有富賈張汎者， 宛，於元翻。賈，音古。考異曰：陳蕃傳作張汜，謝承書作張子禁，今從岑晊傳。 與後宮有親，又善雕鏤玩好之物，頗以賂遺中官，以此得顯位，用勢縱橫。 鏤，郞豆翻。好，呼到翻。遺，于季翻。橫，戶孟翻。 岑晊與賊曹史張牧 賊曹，主盜賊事。 勸成瑨收捕汎等；旣而遇赦，瑨竟誅之，幷收其宗族賓客，殺二百餘人，後乃奏聞。小黃門晉陽趙津，貪暴放恣，爲一縣巨患。太原太守平原劉瓆 丁度集韻：瓆，職日翻。 使郡吏王允討捕，亦於赦後殺之。於是中常侍侯覽使張汎妻上書訟冤，宦者因緣譖訴瑨瓆。帝大怒，徵瑨瓆，皆下獄。 下，遐稼翻。 有司承旨，奏瑨瓆   罪當棄市。	1
为固续汉史，嗔原作楚骚。伟哉二女子，才学识俱高。	0
底事安仁易白头，一鞭行色伴清鸥。抽身簿领穷清兴，唯有江天倒射眸。	0
江汉久分路，京关重聚吟。更为他夜约，方尽昔年心。月隔明河远，花藏宿鸟深。无眠将及曙，多是说山阴。	0
正月梅花尽，一溪春雨香。燕方寻故垒，蜂已葺华房。	0
帝心忧麦复忧桑，一念通天转雨旸。五色日华销积霭，三春花草殿馀芳。黄云暖照天颜喜，红药浓熏禁籞香。见说都人争出郭，欢声舞倦万垂杨。	0
谁枉袁安雪里车，忽然台馈入吾庐。平生安识吴中味，搅碎衰翁满腹蔬。	0
春日行郊坰，南风初唱予。相携出城郭，著意买江湖。句好从儿觅，杯乾任客呼。长年足诗酒，此外复何须。	0
雪打窗外竹，共卧窗间床。起来忍饥冻，对坐唯炉香。写之三尺琴，绕屋声琅琅。相从无此好，要俶西山装。西山接飞鸿，路入云水乡。六月馀积雪，冬木含春芳。群仙竞来往，御风骑凤凰。我昔曾见之，瞳子瞭且光。张子长鬣师，沆瀣入肺肠。为取桥下履，仍传枕中方。此时觅刀圭，念我双鬓苍。	0
屑琼霏玉堆檐雪。雪檐堆玉霏琼屑。山远对眉攒。攒眉对远山。拆梅寒映月。月映寒梅拆。阑倚暂愁宽。宽愁暂倚阑。	0
天上空多地上稀，初寒风力故应微。那能镇压黄尘起，强欲侵凌白日飞。邑犬横来矜意气，窟蟾偷出助光辉。都城只有袁安惫，我亦年年幸赐衣。	0
昔人怀故主，季世绝贫交。汝胜炎凉者，年年归旧巢。	0
江南寒意薄，未腊见梅芳。为有轻盈态，都无浅俗香。倚风斜夕脸，呵雪噤晨妆。刀尺凭鲛杼，比邻托粉墙。高枝笼远驿，侧影照回塘。旷望黄昏月，嫶妍半夜霜。一身来上国，三载别炎方。不见南枝早，方惊北道长。当时犹引领，此际故回肠。泪尽羌人笛，魂销越使乡。危楼难极目，恨酒怯盈觞。未到卢家第，终虚白玉堂。	0
六月，烏孤以利鹿孤爲涼州牧，鎭西平，召車騎大將軍傉檀入錄府國事。 傉，奴沃翻。	1
殿帷昕对罢，省户雨阴馀。诏赐尧尊酒，人探禹穴书。夔龙方客右，班马盖徒欤。径醉俄归弁，云西见日车。	0
自古名士纷如毛，多见博带裳衣褒。如其可学不可逮，三满夫子皆儒豪。其文渊源尤可爱，江海驾荡相吞滔。方吾少时未识愧，引领日望声齐高。穷吭折吻气力绝，始尽退伏非所曹。近来笔砚思置去，新诗苟有亦自韬。闲时屡索不肯出，若欲献贵贱厥操。李君南来久有日，我始得见试捾搯。忽逢诗挑欲我接，快句锐利磨矛刀。要令口献近章句，若急敌迫不可逃。颜赪舌涩不可吐，滞若乱绪强抽搔。惟其自陈尚讷怍，况又听者宁不聱。退归自与败者比，誓欲弃甲弓矢櫜。新诗见投又须和，咄哉自守何不牢。	0
主司何事厌吾王，解把黄巢比武王。	0
我生天地不如意，甚欲飘然去人世。却思一死胡足悲，死而不乐胡死为。又思天地之间固有足乐者，安得庄周之鹏穆王马。有时骑气或御风，天上天中更天下。息驾玄冥圃，驻节蓬莱宫。攀星太极南，访日扶桑东。东西南北何局促，自可直造混沌趋洪濛。又思去有归，安得来无从。当时六鳌负亦重，岂有身常不转动。会须四六二十四足一欠伸，我居其高视尔众。不知化为大海水，为复茫茫而已矣。不知鳌在复鳌亡，为复人生或人死。此时逍遥游，不见争夺场，想见四维上下俱茫茫。巨鳌尔灵便如此，公欲欠伸不难耳。且如皇宋三百六十州，出门所在多山丘。其间平地少，但见萝茑藤蔓上下硗确森相樛。青鞋有底踏须破，人寿几何行不休。更令生世人，偪仄生戈矛。迂回隔绝千里成万里，亲戚朋旧相见朝夕无缘由。尔鳌若未动，为我背略倾。飐翻山与丘，平地与人行。也知上天本来广，也知下地本来平。只因山丘多，顿使天地轻。我当作章问帝借北斗，酌沧溟。尽歼偪仄人，更杀马与鹏。百拜稽首，祭鳌之灵。	0
殿阴壁老怀仁笔，头角峥嵘春起蛰。有时麾斥惠山云，行雨归来半身湿。	0
真如本无相，所得是凡流。昔时为父子，长大出外游。今日相遇见，父少子白头。	0
闻道清明近，春庭向夕阑。行游昼不厌，风物夜宜看。斗柄更初转，梅香暗里残。无劳秉华烛，清月在南端。	0
春入山家，杖藜独步登岩岫。野花争秀。弄蕊香盈袖。对景开怀，莫遣双眉皱。春难久。乱红飞后。留得韶光否。	0
故人名字在瀛洲，邂逅低徊向此留。鸥鸟一双随坐啸，荷花十丈对冥搜。水涵樽俎清如洗，山染衣巾翠欲流。宣室应疑鬼神事，知君能复几来游。	0
林腰似泻瑰，水面如融汞。	0
莫负黄花九日期，人生穷达可无时。十年且就三都赋，万户终轻千首诗。天静伤鸿犹戢翼，月明惊鹊未安枝。君看六月河无水，万斛龙骧到自迟。	0
爱公池馆得忘机，初日留连至落晖。菱暖紫鳞跳复没，柳阴黄鸟啭还飞。径无凡草唯生竹，盘有嘉蔬不采薇。胜事阆州虽或有，终非吾土岂如归。	0
月色真图画，风声古瑟琴。月风天地职，风月圣贤心。竹砌水如璧，梧冈朋盍簪。不须联句得，天籁竹梧吟。	0
孤巘秀何似，碧莲含未开。谁将脩月斧，斸取一尖来。	0
朝景入平川，川长复垂柳。遥看魏公墓，突兀前山后。忆昔大业时，群雄角奔走。伊人何电迈，独立风尘首。传檄举敖仓，拥兵屯洛口。连营一百万，六合如可有。方项终比肩，乱隋将假手。力争固难恃，骄战曷能久。若使学萧曹，功名当不朽。	0
爱游此地已多年，今日身心始豁然。洞里真人虽羽化，苍苍乔木自参天。	0
榮上書以山東羣盜方熾， 熾，尺志翻。 冀定覆沒，官軍屢敗，請遣精騎三千東援相州。 騎，奇寄翻。相，息亮翻。 太后疑之，報以念生梟戮，寶寅就擒，醜奴請降，關隴已定。費穆大破羣蠻，絳蜀漸平。又，北海王顥帥衆二萬出鎭相州，不須出兵。 梟，堅堯翻。降，戶江翻。帥，讀曰率；下同。 榮復上書， 復，扶又翻；下帝復同。 以爲賊勢雖衰，官軍屢敗，人情危怯，恐實難用。若不更思方略，無以萬全。臣愚以爲蠕蠕主阿那瓌荷國厚恩， 蠕蠕之亂，魏援立阿那瓌，事見一百四十九卷普通元年至三年。蠕，人兗翻。荷，下可翻。 未應忘報，宜遣發兵東趣下口以躡其背， 言阿那瓌荷魏保護之恩，雖叛歸塞北，未應漠然忘報恩之心。下口蓋指飛狐口。趣，七喩翻。 北海之軍嚴加警備以當其前。臣麾下雖少，輒盡力命自井陘以北，滏口以西，分據險要，攻其肘腋。 少，詩沼翻。陘，音刑。滏，音釜。腋，音亦。 葛榮雖幷洛周，威恩未著，人類差異，形勢可分。 杜洛周，柔玄鎭民；葛榮，鮮于脩禮之黨；本非同類，呑幷爲一。及其新合，亟加招討，則形勢可分也。 遂勒兵召集義勇，北捍馬邑，東塞井陘。徐紇說太后以鐵券間榮左右，榮聞而恨之。	1
鹊相庞儿谁有。兀底便、笔描不就。小邈如何敢出手。细端相，甚精神，甚洗漱。到老长厮守。不吃饭、也须唧?。你待包弹怎开口。煖底雪，活底花，嫩底柳。	0
是歲，以幽州節度使兼河北采訪處置使增領衞相洛 章：十二行本洛作洺；孔本同；熊校同。 貝冀魏深趙恆定邢德博棣營鄚十六州及安東都護府。 德州，漢安德廣川平昌之地，舊置平原郡，時置德州。安東都護府，時治平州。處，昌呂翻。使，疏吏翻。恆，戶登翻。鄚，音莫。	1
帝子惟贤，懋昭厥德。跪冠于房，玄冠有特。鼓钟喤喤，威仪抑抑。百礼既洽，祚我王国。	0
會帳下督丘建 風俗通：丘，魯左丘明之後。又云：齊太公封於營丘，支孫以地爲氏。 本屬胡烈，會愛信之。建愍烈獨坐，啓會，使聽內一親兵出取飮食，諸牙門隨例各內一人。烈紿語親兵及疏與子淵曰：丘建密說消息，會已作大坑，白棓數千， 紿，徒亥翻。語，牛倨翻。棓，步項翻。 欲悉呼外兵入，人賜白㡊， 㡊，魏武帝所製，狀如弁，缺四角。㡊，苦洽翻。 拜散將， 將，卽亮翻。 以次棓殺，內坑中。諸牙門親兵亦咸說此語，一夜，轉相吿，皆徧。己卯，日中，胡淵率其父兵雷鼓出門， 雷，盧對翻。 諸軍不期皆鼓譟而出，曾無督促之者，而爭先赴城。時會方給姜維鎧杖， 杖，與仗同，直亮翻。 白外有匈匈聲，似失火者， 匈，許容翻，又許勇翻。毛晃曰：匈匈，喧擾之聲。 有頃，白兵走向城。會驚，謂維曰：兵來似欲作惡，當云何？維曰：但當擊之耳！會遣兵   悉殺所閉諸牙門郡守，內人共舉机以拄門， 內人，謂會所閉在屋內者。机，舉綺翻，机案也。 兵斫門，不能破。斯須，城外倚梯登城， 斯，此也；須，待也；言其間無多時，於此可待也。 或燒城屋，蟻附亂進，矢下如雨，牙門郡守各緣屋出，與其軍士相得。姜維率會左右戰，手殺五六人，衆格斬維，爭前殺會。 考異曰：衞瓘傳曰：會留瓘謀議，乃書版云：欲殺胡烈等，舉以示瓘，不許，因相疑貳。瓘如廁，見胡烈故給使，使宣語三軍，言會反。會逼瓘定議，經宿不眠，各橫刀膝上。在外諸軍已潛欲攻會，瓘旣不出，未敢先發。會使瓘慰勞諸軍，瓘便下殿。會悔遣之，使呼瓘；瓘辭眩疾動，詐仆地；比出閣，數十信追之。瓘至外廨，服鹽湯，大吐。會遣所親人及醫視之，皆言不起，會由是無所憚。及暮，門閉，瓘作檄，宣告諸軍並已唱義。陵旦，共攻會，殺之。常璩華陽國志曰：會命諸將發喪，因欲誅之；諸將半入，而南安太守胡烈等知其謀，燒成都東門以襲殺會及維。今從魏志。又世語曰：維死時見剖，膽如斗大。如斗非身所能容，恐當作升。 會將士死者數百人，殺漢太子璿及姜維妻子，軍衆鈔略，死喪狼籍。 璿，從宣翻。鈔，楚交翻。 衞瓘部分諸將，數日乃定。 分，扶問翻。	1
林花春向阑，高会重邀欢。感物惜芳景，放怀因綵翰。玉颜秾处并，银烛焰中看。若折持相赠，风光益别难。	0
曾闻五月到渝州，水拍长亭砌下流。惟有梦魂长缭绕，共论唐史更绸缪。舟经故国岁时改，霜落寒江波浪收。归梦不成冬夜永，厌闻船上报更筹。	0
舍鞅陟层巘，老步独多叹。笑谈谷传响，松声递萧散。欲寻草堂池，土室无僧赞。	0
人人来问此中妙，怀素自云初不知。	0
夕阳赫西山，草木光晔晔。复有朦胧处，松萝相连接。此中多伏虎，见我奋迅鬣。手中无寸刃，争不惧慑慑。	0
史萬歲出塞，至大斤山，與虜相遇。達頭遣使問：隋將爲誰？候騎報：史萬歲也。突厥復問：得非敦煌戍卒乎？ 史萬歲戍敦煌事，見一百七十五卷陳長城公至德元年。使，疏吏翻；下同。將，卽亮翻。騎，奇寄翻。復，扶又翻；下同。敦，徒門翻。 候騎曰：是也。達頭懼而引去。萬歲馳追百餘里，縱擊，大破之，斬數千級；逐北，入磧數百里，虜遠遁而還。 磧，七迹翻；下同。還，從宣翻，又如字。考異曰：帝紀，十九年六月史萬歲破賊，據本傳在今年，紀誤也。按破賊當作破達頭。 詔遣長孫晟復   還大利城，安撫新附。	1
初，殷浩卒，大司馬溫使人齎書弔之。浩子涓不答， 涓，圭淵翻。 亦不詣溫，而與武陵王晞遊。廣州刺史庾蘊，希之弟也，素與溫有�。溫惡殷庾宗強，欲去之。 惡，烏路翻。去，羌呂翻。 辛亥，使其弟祕逼新蔡王晃 晃父邈，本汝南王祐之子也，嗣新蔡王後。 詣西堂叩頭自列， 西堂，太極殿西堂也。自列，自陳列其事。 稱與晞及子綜著作郞殷涓太宰長史庾倩掾曹秀舍人劉彊散騎常侍庾柔等謀反；帝對之流涕，溫皆收付廷尉。倩柔，皆蘊之弟也。 倩，千甸翻。掾，于絹翻。 癸丑，溫殺東海王三子及其母。 卽田氏孟氏及所生三男也。 甲寅，御史中丞譙王恬承溫旨，請依律誅武陵王晞。詔曰：悲惋惶怛， 惋，烏貫翻。 非所忍聞，況言之哉！其更詳議！恬，承之孫也。 譙王氶死於王敦之難。承，當作氶，音註見前。 乙卯，溫重表固請誅晞，詞甚酷切。帝乃賜溫手詔曰：若晉祚靈長，公便宜奉行前詔；如其大運去矣，請避賢路。溫覽之，流汗變色，乃奏廢晞及其三子，家屬皆徙新安郡。 吳孫權分丹楊立新都郡，武帝太康元年，更名新安郡，唐爲歙州，今之徽州。 丙辰，免新蔡王晃爲庶人，徙衡陽， 吳孫亮分長沙西部都尉置衡陽郡，今之衡州。 殷涓庾倩曹秀劉彊庾柔皆族誅，庾蘊飮酖死。蘊兄東陽太守友子婦，桓豁之女也，故溫特赦之。庾希聞難， 難，乃旦翻。 與弟會� 章：十二行本�下有王字；乙十一行本同；孔本同。 參軍邈及子攸之逃于海陵陂澤中。 海陵縣，前漢屬臨淮郡，後漢晉屬廣陵郡，今泰州卽其地。	1
四海王信州，志气老益壮。家学九夷闻，人物万夫望。若使在庙堂，天下无怨旷。胡为一叶舟，也泛闽溪浪。顾余真断梗，江淮付摇漾。逢人辄倾倒，涉世无堤障。既念越人瘠，仍欲郑声放。斥下九天来，宜似幽怪长。邂逅忽相逢，琥珀倾新酿。大急赓歌诗，胸臆赖舒畅。我语无馀韵，日书甲乙帐。得君驱鳄手，不忧潮阳瘴。三年去国心，海隅日悽怆。东家久不燔，稚子将无饷。诗成皆置之，万事吾不仰。那复思重裘，区区欲止谤。明朝更可人，芒鞋穷好尚。遥知翠微中，高谈得纵傥。至乐曲糵间，虚名钟鼎上。轻重不须论，杯行且酬唱。	0
十二月，魏主命安集將軍長孫翰安北將軍尉眷北擊柔然，魏主自將屯柞山。 柞山在平城之西，大河之東。柞，則洛翻。 柔然北遁，諸軍追之，大獲而還。翰，肥之子也。 長孫肥事魏主珪，爲將，數有功。	1
可怜台上谷，转目已阴繁。不解诗人意，何为乐彼园。	0
秋思太华峰头雪，晴忆巫山一片云。去国归来犹未得，诗篇遥赠北山君。	0
江寺禅僧似悟禅，坏衣芒履住茅轩。懒求施主修真像，翻说经文是妄言。出浦钓船惊宿雁，伐岩樵斧迸寒猿。行人莫问师宗旨，眼不浮华耳不喧。	0
鸡鸣发馀杭，到寺已亭午。参禅固未暇，饱食良先务。平生睡不足，急扫清风宇。闭门群动息，香篆起烟缕。觉来烹石泉，紫笋发轻乳。晚凉沐浴罢，衰发稀可数。浩歌出门去，暮色入村坞。微月半隐山，圆荷争泻露。相携石桥上，夜与故人语。明朝入山房，石镜炯当路。昔照熊虎姿，今为猿鸟顾。废兴何足吊，万古一仰俯。	0
瘦筇随意步晴沙，困卧江头野老家。桃李盈门春寂寂，莺惊睡觉一床花。	0
侍御史劍南留後李宓 楊國忠領劍南節度使，以宓爲留後。宓，音密，又音伏。 將兵七萬擊南詔。閤   羅鳳誘之深入，至大和城， 新書作太和城。章：十二行本正作太；乙十一行本同；孔本同；熊校同。夷語山陂陀爲和，故謂大和，閤羅鳳所居也。將，卽亮翻。誘，音酉。 閉壁不戰。宓糧盡，士卒罹瘴疫及飢死什七八，乃引還， 還，從宣翻，又如字。 蠻追擊之，宓被擒， 被，皮義翻。 全軍皆沒。楊國忠隱其敗，更以捷聞，益發中國兵討之，前後死者幾二十萬人； 幷鮮于仲通之敗，死者有此數。幾，居依翻。 無敢言者。上嘗謂高力士曰：朕今老矣，朝事付之宰相，邊事付之諸將，夫復何憂！ 朝，直遙翻。相，息亮翻。將，卽亮翻。夫，音扶。復，扶又翻。 力士對曰：臣聞雲南數喪師，又邊將擁兵太盛，陛下將何以制之！臣恐一旦禍發，不可復救， 數，所角翻。喪，息浪翻。復，扶又翻。 何得謂無憂也！上曰：卿勿言，朕徐思之。 高力士之言，明皇豈無所動於其心哉！禍機將發，直付之無可柰何，僥幸其身之不及見而已。	1
轻烟漠漠雨斜斜，无事常教放两衙。问客江边求好石，倩人山里觅奇花。新蔬宛宛生晴圃，浅溜涓涓出暖沙。入夏杯盘须准备，绕畦亲灌邵平瓜。	0
胡中不识春时节，门外春回花未发。奴家闻道汉宫春，遥望南天拜新月。拜新月，攒双眉，别部胡笳声亦悲，低头自叹胡无知。	0
宝构云屯珍木才，璇题金榜倚天开。高连色界非非境，光动星躔两两台。上帝图书开玉府，从臣冠佩继麟台。诏音亦许赓宸唱，荣胜邹枚后乘陪。	0
燮调能十雨，具训微三风。希圣如颜子，何时笑叔通。明经徒为利，秽史不能公。落落经纶腹，悠悠锦绣胸。茶烟禅榻上，花蕊酒杯中。皇览方佳少，青衫已秃翁。凄凉语棐话，寂寞教咸忠。青嶂鹤仙返，白杨鸦夜讧。庭前双桂树，堂上六经丰。皇帝春秋盛，车书夷夏同。移忠聊士诺，独善未妨穷。	0
陶令日日醉，不知五柳春。素琴本无弦，漉酒用葛巾。清风北窗下，自谓羲皇人。何时到栗里，一见平生亲。	0
六月还当月尽休，今年节令却齐头。萧萧不待听梧叶，一见银河认得秋。	0
逆溪随水行，更上紫翠峰。朱栏忽飞阁，映带烟霞重。	0
尽忙也到翟园休，只见春光不见愁。屈折海棠团更密，日光下照绣灯毬。	0
莫恨红裙破，休嫌白屋低。请看京与洛，谁在旧香闺。	0
斫尽江边杨柳梢，要教新岁换新条。老夫也镊霜须鬓，镊却霜根出雪苗。	0
田歸道始得還，與閻知微爭論於太后前。歸道以爲默啜必負約，不可恃和親，宜爲之備。知微以爲和親必可保。 考異曰：舊歸道傳云：聖曆初，默啜請和，遣閻知微册爲立功報國可汗。知微擅與使者緋袍，歸道上言不可。及默啜將至單于都護府，乃令歸道攝司賓卿迎勞之。默啜請六胡州，不許，遂拘縶歸道。突厥傳云：李盡忠孫萬榮陷營府，默啜請爲國討契丹，許之。默啜部衆漸盛，則天遣使册爲立功報國可汗。朝野僉載云：歸道爲知微副，見默啜，不拜，默啜倒懸，將殺之；元珍諫，乃放之。按神功元年八月，姚璹左遷益州長史。則與之穀帛，必在此前，非聖曆初也。實錄：萬歲通天元年，九月，丁卯，以默啜不同契丹之逆，遣閻知微册爲遷善可汗。則於時未爲立功報國可汗也。册拜此號，實錄無之，不知的在何時。今因契丹未平，姚璹未出，附見於此。歸道在朝爲左衞郞將，何得預論默啜！蓋在道見知微所爲而上言耳。其事則兼采諸書可信者存之。	1
大堤杨柳雨沈沈，万缕千条惹恨深。飞絮满天人去远，东风无力系春心。	0
得从岳叟诚堪重，却献皋夔事更宜。公退启枰书院静，日斜收子竹阴移。适情岂待樵柯烂，罢局还应屐齿隳。预想幽窗风雨夜，一灯闲照覆图时。	0
射策枫庭正妙年，一官聊作地行仙。雷门鸣处无枹鼓，勤劝春锄种象田。	0
去城不隔五七里，云窦谁镵能怪奇。石屋尽头天罅坼，林柯缺处日光垂。山禽上下有馀乐，仙鼠往来无倦时。惜许千岩旧游所，摩挲藓壁欠渠诗。	0
封德彝入賀，世民笑曰：不用公言，得有今日。智者千慮，不免一失乎！ 用李左車之言。 德彝甚慚。	1
桂岭南边，湘江东畔。三年两见生申旦。知君心地与天通，天教仙骨年年换。趁此仙风，乘槎霄汉。看看黄纸书来唤。但令丹鼎汞频添，莫辞酒盏春无算。	0
柳新春水湄，春岸草离离。祖席觞云尽，离人泪各垂。业文传不朽，作尉岂多时。公退琴堂上，风吹斑竹枝。	0
宝唐佳气夜充闾，八十尚书古所无。勘破赵州行脚案，展开老子出关图。五房孙各了官事，千户侯封食税租。若问蹯溪钓渔叟，先生应道没工夫。	0
故宫秋晚馀芳尽，轻阴闲淡池阁。风泥银暗玳纹花，卷断肠帘幕。渐砌菊、遗金谢却，芙蓉才共清霜约。半弄蕊、冰绡波浅，拂胭脂、翠琼连并雕萼。应是曾倚东君，纵艳姿轻盈，映损丹杏红药。旋成深妒，判与西风，任从开落。况衰晚、渊明意薄。重阳羞对吟酌。待说与江梅，早傅粉匀香，慰伊萧索。	0
徽以五十騎行，旣至，止於賓館；彥見徽單使， 兵從不多，故曰單使。文選李陵答蘇武書所謂單車之使者也。使，疏吏翻。騎，奇寄翻。 不以爲疑。徽遣人微勸彥歸朝， 朝，直遙翻。 彥不從；徽又使贊成其留計； 贊其留敦煌之計。 彥信之，遂來至館。徽先與州主簿敦煌令狐整等密謀， 令狐整，瓜州之望也。姓譜：令狐本自畢萬之後晉大夫令狐文子，卽魏顆也。敦，徒門翻。令，音零。 執彥於坐， 坐，徂臥翻。 責而縛之；因宣詔慰諭吏民，且云大軍續至，城中無敢動者， 鄧彥久在瓜州，豈無黨與？威之以大軍繼至，故懼而不敢動。 遂送彥於長安。泰以徽爲都官尙書。	1
废砌翳薜荔，枯湖无菰蒲。老媪饱藁草，愚儒输逋租。	0
合肥一都会，世号征战地。我来值明时，不识兵革事。	0
南楚春候早，馀寒已滋荣。土膏释原野，百蛰竞所营。缀景未及郊，穑人先耦耕。园林幽鸟啭，渚泽新泉清。农事诚素务，羁囚阻平生。故池想芜没，遗亩当榛荆。慕隐既有系，图功遂无成。聊从田父言，款曲陈此情。眷然抚耒耜，回首烟云横。	0
契丹主至臨城，得疾；及欒城，病甚， 臨城縣屬趙州，本房子縣，唐天寶元年，改爲臨城縣。宋白曰：欒城縣，本漢開縣，後魏太和十一年，於開縣故城置欒城縣。九域志：古欒城，晉欒氏別邑。臨城縣在趙州西南一百三里。欒城縣在鎭州南六十三里。 苦熱，聚冰於胸腹手足，且啖之。 啖，徒濫翻。 丙子，至殺胡林而卒。 殺胡林，蓋以契丹主死於此，時人遂以爲地名。宋白曰：殺胡林，唐天后時襲突厥，羣胡死於此，故名。考異曰：實錄云，二十日乙亥卒。今從陷蕃記。 國人剖其腹，實鹽數斗，載之北去，晉人謂之帝羓。 羓，邦加翻。	1
勇嘗宴宮臣，唐令則自彈琵琶，歌娬媚娘。 娬，音武。 洗馬李綱 隋制：門下坊司經局置洗馬四人。洗，悉薦翻。 起白勇曰：令則身爲宮卿，職當調護； 左右庶子謂之宮卿。漢高帝謂四皓曰：煩公卒調護太子。故言東宮官職當調護。 乃於廣坐自比倡優， 坐，徂臥翻。倡，音昌。 進淫聲，穢視聽。事若上聞，令則罪在不測，豈不爲殿下之累邪！ 累，力瑞翻。邪，音耶。 臣請速治其罪！勇曰：我欲爲樂耳， 治，直之翻。樂，音洛。 君勿多事。綱遂趨出。及勇廢，上召東宮官屬切責之，皆惶懼無敢對者。綱獨曰：廢立大事，今文武大臣皆知其不可而莫肯發言，臣何敢畏死，不一爲陛下別白言之乎！ 爲，于僞翻；下皆爲日爲同。別，彼列翻。 太子性本中人，可與爲善，可與爲惡。曏使陛   下擇正人輔之，足以嗣守鴻基。今乃以唐令則爲左庶子，鄒文騰爲家令，二人唯知以絃歌鷹犬娛悅太子，安得不至於是邪！ 邪，音耶。 此乃陛下之過，非太子之罪也。因伏地流涕嗚咽。上慘然良久曰：李綱責我，非爲無理，然徒知其一，未知其二；我擇汝爲宮臣，而勇不親任，雖更得正人，何益哉！對曰：臣所以不被親任者，良由姦人在側故也。 被，皮義翻。 陛下但斬令則文騰，更選賢才以輔太子，安知臣之終見疏棄也。 更，工行翻。 自古 章：甲十一行本古下有國家二字；乙十一行本同；孔本同；張校同。 廢立冢嫡，鮮不傾危， 鮮，息淺翻。 願陛下深留聖思，無貽後悔。上不悅，罷朝， 朝，直遙翻；下同。 左右皆爲之股栗。 爲，于僞翻。 會尙書右丞缺，有司請人，上指綱曰：此佳右丞也！卽用之。	1
夏，四月，癸卯朔，蜀主立子宗平爲忠王，宗特爲資王。	1
白日双流静，西看蜀国春。桐花能乳鸟，竹节竞祠神。蹇步徒相望，先鞭不可亲。知从江仆射，登榻更何人。	0
人面看花花笑人，春风吹絮絮催春。韶华虽好多头绪，何似秋空不受尘。	0
冬，閏十月，甲寅，以幽州都督狄仁傑爲鸞臺侍郞，司刑卿杜景儉爲鳳閣侍郞，並同平章事。	1
传闻望帝冤，底处最堪怜。蜀月将残夜，巴山欲晓天。周军尝化鹤，齐后亦为蝉。物变皆如此，非君是偶然。	0
至真方域古今传，琳馆兴从汉武年。石作双门何突兀，山为九锁自回环。仙人隐迹留中路，处士灵坛閟远巅。甘洁三泉齐涌地，峥嵘一柱独擎天。群峰缭绕更相挹，五洞萦迂暗接连。当日高崖曾虎伏，于今深穴有龙眠。茂林葱郁曾鸣凤，邃宇清虚每聚仙。地贮金丹藏箬下，芝翻白鼠走岩前。宫随劫火虽灰矣，境异尘寰尚俨然。稍待升平名遂后，便来居此结良缘。	0
早尚逍遥境，常怀汗漫期。星郎同访道，羽客杳何之。物外求仙侣，人间失我师。不知柯烂者，何处看围棋。	0
帝烛荧煌下九天，蓬莱宫晓玉炉烟。无央鸾凤随金母，来贺熏风一万年。正殿云开露冕旒，下方珠翠压鳌头。天鸡唱罢南山晓，春色光辉十二楼。万宇灵祥拥帝居，东华元老荐屠苏。龙池遥望非烟拜，五色曈昽在玉壶。宝祚河宫一向清，龟鱼天篆益分明。近臣谁献登封草，五岳齐呼万岁声。	0
魏爾朱兆之入洛也， 兆入洛見一百五十四卷二年。 焚太常樂庫，鍾磬俱盡。節閔帝詔錄尙書事長孫稚太常卿祖瑩等更造之，至是始成，命曰大成樂。	1
敕皇甫溫還鎭于陝。 旣誅魚朝恩，不復以溫鎭鳳翔。陝，失冉翻。	1
北面香炉秀，南边瀑布寒。自来还独去，夏满又秋残。日影松杉乱，云容洞壑宽。何峰是邻侧，片石许相安。	0
细看莫莫堂前月，似是寥寥五祖灯。曾有虎来听法去，更无碑可付雷轰。修廊半是题诗壁，游客多于住院僧。我亦飘零归未得，竹床分卧看云生。	0
重阳近也，渐秋光凄劲。宿雨初收好风景。正干戈耆定，禾黍丰登，人意乐，歌舞贤侯美政。醉翁游历处，胜概依然，木落淮南见山影。有客共登临，醉里疏狂，敧乌帽、从嘲雪鬓。但目送孤鸿傍危栏，笑问道，黄花似谁风韵。	0
六月，丙午，改元。 蓋以甘露降而改元也。	1
愚公方住谷，仁者本依山。共誓林泉志，胡为尊俎间。华莲开菡萏，荆玉刻孱颜。爽气临周道，岚光入汉关。满壶徒蚁泛，高阁已苔斑。想就安车召，宁期负矢还。潘游全璧散，郭去半舟闲。定笑幽人迹，鸿轩不可攀。	0
震维芳月季，宸极众星尊。佩玉朝三陛，鸣珂度九门。挈壶分早漏，伏槛耀初暾。北倚苍龙阙，西临紫凤垣。词庭草欲奏，温室树无言。鳞翰空为忝，长怀圣主恩。	0
蜀以戶部侍郞張格爲中書侍郞同平章事。格爲相，多迎合主意；有勝己者，必以計   排去之。 去，羌呂翻。爲張格亂蜀張本。	1
疲人思向醉中眠，物我翛然万虑閒。渴饮蔗浆劳隐几，吾身自足草莱间。	0
诗楼郡城北，窗牖敬亭山。几步尘埃隔，终朝世界闲。凭师看粉壁，名姓在其间。	0
太中大夫徐爰，自太祖時用事， 徐爰事始一百二十六卷文帝元嘉二十八年。 素不禮於上。上銜之，詔數其姦佞之罪， 數，所具翻。 徙交州。	1
曲江侯勃在南康，聞歐陽頠等敗，軍中忷懼。 忷，許拱翻。 甲寅，德州刺史陳法武 五代志：日南郡，梁置德州。 前衡州刺史譚世遠攻勃，殺之。	1
跨匹马、东瀛烟树。转首十年，旅愁无数。此日重逢，故人犹记旧游否。雨今云古。更秉烛、浑疑梦语。衮衮登台，叹野老、白头如许。归去。问当初鸥鹭。几度西湖霜露。漂流最苦。便一似、断蓬飞絮。情可恨、独棹扁舟，浩歌向、清风来处。有多少相思，都在一声南浦。	0
東魏行臺辛術將兵入寇，圍陽平，不克。	1
纷纷百卉不须栽，一见论交正有梅。诗兴已从东阁动，山寒并许北枝开。影横窗纸月为友，香著砚屏春共来。庭下芝兰争秀发，对花君但莫停杯。	0
霜菊花萎日，风梧叶碎时。怪来秋思苦，缘咏秘书诗。	0
二月，庚子，李洪雅力屈，以空雲城降陸納。 去年吳藏攻李洪雅。降，戶江翻；下同。 納囚洪雅，   殺丁道貴。納以沙門寶誌詩讖有十八子，以爲李氏當王， 天監中，寶誌爲讖云：太歲龍，將無理。蕭經霜，草應死。餘人散，十八子。時言蕭氏當滅，李氏代興。讖，楚讚翻。 甲辰，推洪雅爲主，號大將軍，使乘平肩輿，列鼓吹，納帥衆數千，左右翼從。 吹，尺瑞翻。帥，讀曰率；下同。從，才用翻。	1
乡校叨微禄，家林傍旧峰。散人那适用，逋客拙为容。良友幸不弃，华轩时肯从。早秋须命驾，荷叶露华浓。	0
備德聞納有遺腹子在秦，遣濟陰人吳辯往視之， 濟，子禮翻。 辯因鄕人宗正謙賣卜在長安，以吿超。 宗正，以官爲氏。 超不敢吿其母妻，潛與謙變姓名逃歸南燕。行至梁父， 父，音甫。 鎭南長史悅壽以吿兗州刺史慕容法。 南燕以法爲兗州刺史，鎭梁父。 法曰：昔漢有卜者詐稱衞太子， 見二十三卷漢昭帝始元五年。 今安知非此類也！不禮之。超由是與法有�。 爲超立法謀反張本。	1
僧窗梦后忆归耕，水涉应多半月程。幕府罢来无药价，纱巾带去有山情。夜随净渚离蛩语，早过寒潮背井行。已让辟书称抱疾，沧洲便许白髭生。	0
契丹昭義節度使耿崇美屯澤州，將攻潞州；乙丑，詔史弘肇將步騎萬人救之。	1
欲出乡关行步迟，此生无复却回时。千冤万恨何人见，唯有空山鸟兽知。	0
三代读书无寸功，又将此法教儿童。旁人笑我背时好，不背旁人背乐翁。	0
不见山中客，还经四度春。近闻归旧隐，真个是閒人。吹发松风迥，当轩琴月新。悬知心更静，梦不到红尘。	0
鳳等益懼，密謀滋甚，刻日召羣公入醼， 醼，伊甸翻，合飮也。 因執護誅之；張光洛又以吿護。護乃召柱國賀蘭祥 周書祥傳曰：其先與魏俱起，有紇伏者，爲賀蘭莫何弗，因以爲氏。 領軍尉遲綱等謀之，祥等勸護廢立。時綱總領禁兵，護遣綱入宮召鳳等議事，及至，以次執送護第，因罷散宿衞兵。王方悟，獨在內殿，令宮人執兵自守。護遣賀蘭祥逼王遜位，幽於舊第。 略陽公舊第也。 悉召公卿會議，廢王爲略陽公，迎立岐州刺史寧都公�。 五代志：西城郡安康縣，舊曰寧都。 公卿皆曰：此公之家事，敢不唯命是聽！乃斬鳳等於門外， 宮門之外也。 孫恆亦伏誅。	1
旧相临戎非称意，词人作尹本多情。从容自使边尘静，谈笑不闻桴鼓声。章句新添塞下曲，风流旧占洛阳城。昨来亦有吴趋咏，惟寄东都与北京。	0
日落星稀河汉微，清秋一点水萤飞。凉风白露愁先觉，可待梧桐报即知。	0
魏荆州刺史賀拔勝寇雍州， 此梁之雍州，治襄陽。 拔下迮戍， 迮，側百翻，亦作莋。 扇動諸蠻；雍州刺史廬陵王續遣軍擊之，屢爲所敗， 敗，補賣翻。 漢南震駭。勝又遣軍攻馮翊安定沔陽酇城，皆拔之。 五代志：竟陵郡藍水縣僑立馮翊郡。沔陽郡後爲復州。襄陽郡陰城縣，舊置酇城郡。蕭子顯齊志：寧蠻府所領郡有安定郡，領新安等縣。五代志，新安縣幷入襄陽郡南漳縣，當是置安定僑郡於南漳界也。藍水，唐幷入   郢州長壽縣；陰城，幷入穀城縣。沈約志：馮翊郡治襄陽郡鄀縣。沔，彌兗翻。酇，音贊。 續遣電威將軍柳仲禮屯穀城以拒之， 五代志：穀城縣，屬襄陽郡，舊曰義城，置義城郡。 勝攻之，不克，乃還；於是沔北盪爲丘墟矣。 盪，徒朗翻。 仲禮，慶遠之孫也。 柳慶遠見一百四十三卷齊東昏侯永元二年。	1
黄鸟新声变，青山霁色妍。预为寒食地，晴放海棠天。	0
期集盟惟旧，交承契更深。雨声春共酌，灯影夜同吟。接武方尧殿，招魂遽楚音。尤怜哭君日，来纳惜时金。	0
太子至平涼，閱監牧馬。 頁六九七八	1
数曲梯阶稍欠宽，略移武步到仙寰。诗怀纳尽双溪景，眼力推开千里山。方槛小攲烟雨外，飞蓬斜插斗牛间。冯虚似驾临皋鹤，栖鹘危巢不足攀。	0
人间万恨已难平，栽得垂杨更系情。犹喜闰前霜未下，菊边依旧舞身轻。不疑陶令是狂生，作赋其如有定情。犹胜江南隐居士，诗魔终袅负孤名。莫惜西风又起来，犹能婀娜傍池台。不辞暂被霜寒挫，舞袖招香即却回。自古诗人少显荣，逃名何用更题名。诗中有虑犹须戒，莫向诗中著不平。登高可羡少年场，白菊堆边鬓似霜。益算更希沾上药，今朝第七十重阳。为报繁霜且莫催，穷秋须到自低垂。横拖长袖招人别，只待春风却舞来。	0
亮嘗自校簿書，主簿楊顒直入， 顒，魚容翻。 諫曰：爲治有體， 治，直吏翻。 上下不可相侵。請爲明公以作家譬之： 爲，于僞翻。 今有人，使奴執耕稼，婢典炊爨，雞主司晨，犬主吠盜，牛負重載， 載，才再翻。 馬涉遠路；私業無曠，所求皆足，雍容高枕， 枕，職任翻。 飮食而已。忽一旦盡欲以身親其役，不復付任， 復，扶又翻。 勞其體力，爲此碎務，形疲神困，終無一成。豈其智之不如奴婢雞狗哉？失爲家主之法也。是故古人稱坐而論道，謂之王公；作而行之，謂之士大夫。 周官考工記之言。 故丙吉不問橫道死人而憂牛喘， 丙吉相漢宣帝，嘗出逢淸道，羣鬭者死傷橫道，吉過之不問。前行逢人逐牛，牛喘吐舌。吉使騎吏問：逐牛行幾里矣？掾史謂丞相前後失問。吉曰：民鬭相殺傷，長安令京兆尹職也。方春少陽用事，未可大熱，恐牛近行，用暑故喘，此時氣失節，有所傷害。三公調和陰陽，職當憂，是以問之。掾史乃服，以吉知大體。 陳平不肯知錢穀之數，云自有主者， 事見十三卷漢文帝元年。 彼誠達於位分之體也。 分，扶問翻。 今明公爲治，乃躬自校簿書，流汗終日，不亦勞乎！亮謝之。及顒卒，亮垂泣三日。	1
章錫琛標點容肇祖聶崇岐覆校	1
早知粉黛非真色，晚觉雕镌损自然。天巧千林均一气，人痴一叶费三年。	0
傀儡祗一机，种种没根栽。被我入棚中，昨日亲看来。方知棚外人，扰扰一场呆。终日受伊谩，更被索钱财。	0
冬，十月，文信侯免相，出就國。 相，息亮翻。文信侯國於河南洛陽。	1
南邻幄丹宫，赤伏显符记。朱陵曜绮绣，箕翼炯、瑞光腾起。每岁秋分老人见，表皇家、袭庆迎祺。天子当膺，无疆万岁。北窥玄冥，魁杓拥佳气。长拱极、终古无移。论南北东西。相直何啻千万里。信难计。	0
功名不直一杯水，富贵于我如浮云。诗句清妍仍净远，游丝飞絮听缤纷。	0
积雨成湖客路长，春风掀搅意何狂。残云吹尽真天力，乞我晴明入帝乡。	0
岁晏谁不归，君归意可说。将趋倚门望，还念同人别。驻马临长亭，飘然事明发。苍茫眺千里，正值苦寒节。旧国多转蓬，平台下明月。世情薄疵贱，夫子怀贤哲。行矣各勉旃，吾当挹馀烈。	0
多难分离久，相思每泪垂。梦归残月晓，信到落花时。未必乖良会，何当有后期。那堪楼上望，烟水接天涯。	0
老子浮沉田里间，犊车辕许野人攀。饮中仙去东西玉，行处人传大小山。天且莫教三月尽，我今无负一生閒。春寒正惬牛衣暖，富贵从渠昼锦还。	0
尙書左丞孔坦司徒司馬丹楊陶回言於王導，請及峻未至，急斷阜陵，守江西當利諸口， 阜陵有麻湖之阻，守當利諸口，則峻兵不得渡江。 彼少我衆，一戰決矣。 少，詩沼翻。 若峻未來，可往逼其城。今不先往，峻必先至，峻至則人心危駭，難與戰矣。此時不可失也。導然之，庾亮不從。十二月，辛亥，蘇峻使其將韓晃張健等襲陷姑孰，取鹽米， 姑孰臨江渚，舟船所湊，晉積鹽米於此。 亮方悔之。	1
窈窕风光艳艳春，无言桃李一番新。青回野烧草初染，光泛幽香兰可纫。官柳欲眠多态度，海棠贪睡足精神。旧游似梦浑情懒，对景无聊愁杀人。	0
去年秋冬交，白昼雷虺虺。隆冬忽暄燠，青红开百卉。雨泽不时下，快雪倾复霁。井泉傍射鲋，涧水通一遂。春风二月前，行人汗流背。倏来夏初中，遽变素商气。稻谷已三布，时过未针水。复衣日犹寒，重衾夜增被。燮理失其节，老弱生疵疠。疹痘无间然，否则得痎痢。十室闻九病，颜色非人类。明晨温风届，风候尚云尔。祇愁淫雨歇，炎威火争炽。烁石更流金，暴烈摧万汇。皇天本至仁，长怀好生意。恢网疏不漏，盖高卑听视。夫谁执其柄，悖谬乃倒置。感召厥有由，下民亦何罪。我欲借扶摇，剖心叩玉陛。九关群虎守，未许凡骨诣。愿天回光鉴，肃正天之纪。甲庚先后三，寒暑无骤至。春荣不妄施，秋敛仍合义。四序蔑侵陵，功成顺常理。三垣拱帝座，百辟森列位。星辰各授职，钧播岂私遗。巽风司号令，罔或轻行止。雷霆秉鈇钺，歼殛必奸宄。膏润到焦枯，阳和不择地。幅员几万里，一一防壅蔽。日月黄道明，泰阶平如砥。丰穰被率土，寿域包遐迩。闾阎礼逊兴，鼠偷自不起。吾皇免焦劳，邻敌望风靡。圣世作幸民，请从今日始。	0
平明捧诏未央宫，全晋山河九曲东。官着绣衣惊曼倩，文传锦里压扬雄。红旌照日邻天上，玉剑横秋入塞中。每下银台南畔路，风尘那复旧时同。	0
何事悲酸泪满巾，浮生共是北邙尘。他时不见北山路，死者还曾哭送人。	0
妾思常悬悬，君行复绵绵。征途向何处，碧海与青天。岁久自有念，谁令长在边。少年若不归，兰室如黄泉。	0
戏语陇头子，与若本等夷。朱紫强包裹，本非我所宜。失脚落番山，杳杳随风吹。将买二顷田，树以枳棘篱。还我本来面，度今正其时。此策我自决，欲问其从谁。譬彼沈疴人，忽然饮上池。穷命可抵虎，宁畏山林魑。	0
水府寻铅合火铅，黑红红黑又玄玄。气中生气肌肤换，精里含精性命专。药返便为真道士，丹还本是圣胎仙。出神入定虚华语，徒费功夫万万年。	0
晉王奏使司空荀顗定禮儀，中護軍賈充正法律，尙書僕射裴秀議官制，太保鄭沖總而裁焉。	1
北地花开南地风，寄根还与客心同。群芳尽怯千般态，几醉能消一番红。举世秪将华胜实，真禅元喻色为空。近年明主思王道，不许新栽满六宫。	0
偶然眠一觉，推枕起来惊。寂寞犹前日，荣华已隔生。	0
魏揚州刺史任城王澄表請攻鍾離，魏主使羽林監敦煌范紹詣壽陽，共量進止。澄曰：當用兵十萬，往來百日，乞朝廷速辦糧仗。紹曰：今秋已向末，方欲調發， 任，音壬。敦，徒門翻。量，音良。調，徒弔翻。 兵仗可集，糧何由致！有兵無糧，何以克敵！澄沈思良久曰：實如卿言。乃止。 沈，持林翻。	1
甲子，立皇子統爲太子。	1
凭几微言绝，群臣涕泗挥。哀号三级陛，缟素九重围。天上仙游远，宫中御座非。最悲帷幄侍，不复未明衣。	0
绿帷深护黄金粟，妩媚似嫌红粉妆。年来不作广寒梦，喜对孤标时踞床。	0
夏，四月，己丑，豐州總管張長遜入朝。時言事者多云，長遜久居豐州， 張長遜，隋末守豐州，唐興來降，至是入朝。豐州至長安二千六百六里。朝，直遙翻；下同。 爲突厥所厚，非國家之利。 厥，九勿翻。 長遜聞之，請入朝，上許之。會太子建成北伐�胡，長遜帥所部會之，因入朝，拜右武候將軍。 帥，讀曰率；下同。 益州行臺左僕射竇軌帥巴蜀兵來會秦王擊王世充，以長遜檢校益州行臺右僕射。	1
黄山峙立高崔嵬，上有飞仙时往来。问之谁作东道主，舒啸亭中人姓回。坐对危峰倒樽酒，偃仰胡床篆烟吐。划然清响透云端，此意悠悠眇千古。好是夜深孤月明，风松泉石清更清。我来拟作叔夜辈，一听空山鸾凤声。	0
闭门无一事，安稳卧凉天。砌下翘饥鹤，庭阴落病蝉。倚杉闲把易，烧朮静论玄。赖有包山客，时时寄紫泉。	0
太后習貓，使與鸚鵡共處。 處，昌呂翻。 出示百官，傳觀未遍，貓飢，搏鸚鵡食之，太后甚慚。	1
平生操立有天知，何事谋身与志违。上国献诗还不遇，故园经乱又空归。山城欲暮人烟敛，江月初寒钓艇归。且把风寒作闲事，懒能和泪拜庭闱。	0
底事书生用一官，彊随时样著衣冠。千年蠹简人情冷，百折羊肠世路难。未必功名欺老大，且凭书信报平安。秋风我亦淮东去，留取江山对眼看。	0
山腰石有千年润，海眼泉无一日乾。天下苍生望霖雨，不知龙在此中蟠。	0
己丑，郢州城主張子譏遣使請降於隋， 郢州治江夏，中流之重鎭，今欲降隋，史言陳之邊將已離心。使，疏吏翻；下同。降，戶江翻。 隋主以和好，不納。 好，呼到翻。	1
正笑行役倦，登临心眼开。舒蕲千里见，蜀赣两江来。老觉树如此，凉生风快哉。主人方好客，不算酒行杯。	0
大河之曲多宽闲，牧田枕倚长堤湾。乌栖鹊散堤树寂，柝木声稀宵欲阑。牧儿跨马乘凉月，历历绕群高唱发。幽情逸气生自然，往往鸣鞘应疏节。歌辞难辨野风高，似述离忧嗟役劳。徘徊不断何妨近，彷佛微闻已复遥。长川冷浸秋云白，露草翻光凝碧色。星疏河淡夜初长，展转空亭奈孤客。洞箫音律京君明，可怜骨朽不更生。安得使传哀怨意，为我写之羌笛声。	0
溪翁死后谏书焚，怪得和戎近有孙。寄语岳家新宰士，当时谢表几行存。	0
閏月，以廣州刺史羅友爲益州刺史，鎭成都。	1
修客衣襜如，喔咿守阍傍。闻閒掩耳避，令人忆柴桑。铦乎问水滨，其道尊空王。坐来薝卜林，不闻有别香。	0
风乍起，吹皱一池春水。闲引鸳鸯芳径里，手挼红杏蕊。斗鸭阑干独倚，碧玉搔头斜坠。终日望君君不至，举头闻鹊喜。	0
楚渡食萍应甚美，舜祠吹玉直能清。二君即日青冥上，唯我青山带雨耕。	0
为怯清宵短，然膏约凭栏。颊疑西子醉，花误北人看。点露燕支破，啼妆风雨残。莫嫌翠袖薄，犹得护春寒。	0
琼妃卧月。任素裳瘦损，罗带重结。石径春寒，碧藓参差，相思曾步芳屧。离魂分破东风恨，又梦入、水孤云阔。算如今、也厌娉婷，带了一痕残雪。犹记冰奁半掩，冷枝画未就，归棹轻折。几度黄昏，忽到窗前，重想故人初别。苍虬欲卷涟漪去，慢蜕却、连环香骨。早又是，翠荫蒙茸，不似一枝清绝。	0
十八年壬申前二二九	1
天水太守王松怱言於嵩曰：先帝神略無方，徐洛生以英武佐命，再入仇池，無功而還； 姚萇再攻仇池，當考。 非楊氏智勇能全也，直地勢險固耳。今以趙琨之衆，使君之威，準之先朝，實未見成功。使君具悉形便，何不表聞！嵩不從。盛帥衆與琨相持，伯壽畏懦不進，琨衆寡不敵，爲盛所敗。 帥，讀曰率；下同。敗，補邁翻。 興斬伯壽而還。	1
一辞同辇闭昭阳，耿耿寒宵禁漏长。钗上翠禽应不返，镜中红艳岂重芳。萤低夜色栖瑶草，水咽秋声傍粉墙。展转令人思蜀赋，解将惆怅感君王。	0
皇胡为兮西山之幽，翳长薄兮俯湖流。眇冀州兮何有，眷兹上兮淹留。皇之神兮如在，子我民兮不穷以爱。沛皇泽兮横流，畅威灵兮无外。洁尊兮肥俎，九歌兮拓舞。嗟莫报皇之佑，皇欲下兮俨相羊，烈风雷兮暮雨。	0
老鸦衔肉纸飞灰，万里家山安在哉！苍耳林中太白过，鹿门山下德公回。管宁投老终归去，王式当年本不来。记取城南上巳日，木棉花落刺桐开。	0
郑公樗散鬓成丝，酒后常称老画师。万里伤心严谴日，百年垂死中兴时。苍惶已就长途往，邂逅无端出饯迟。便与先生应永诀，九重泉路尽交期。	0
左積弩將軍朱誕奔漢， 武帝泰始四年，罷振威揚威護軍，置左右積弩將軍。 具陳洛陽孤弱，勸漢主淵攻之。淵以誕爲前鋒都督，以滅晉大將軍劉景爲大都督，將兵攻黎陽，克之；又敗王堪於延津，沈男女三萬餘人於河。 敗，補邁翻。沈，持林翻。 淵聞之，怒曰：景何面復見朕！ 復，扶又翻。 且天道豈能容之！吾所欲除者，司馬氏耳，細民何罪！黜景爲平虜將軍。 劉淵之識略，非   聰曜所能及也。	1
巨川非一源，源亦在众流。此谷乃清浅，松江能覆舟。虫鱼何所知，上下相沉浮。徒嗟大盈北，浩浩无春愁。	0
江湖不在眼，尘土坐满颜。系舟清洛尾，初见淮南山。淮山相媚好，晓镜开烟鬟。持此娱使君，一笑簿领间。使君如天马，朝燕暮荆蛮。时无王良手，空老十二闲。聊当出毫末，化服狡与顽。勿谓无人知，古佛临清湾。赤子视万类，流萍阅人寰。但使可此人，馀事真茅菅。	0
平沙衬水竹藏云，自古多招薄命人。我独远来追所好，是中鱼美绿醅醇。	0
香炉峰顶行人绝，曾借匡庐带雪看。今日东州逢六月，恍然回首一清寒。	0
离别家乡岁月多，归来人事半消磨。惟有门前鉴湖水，春风不减旧时波。少小离家老大回，乡音难改鬓毛衰。儿童相见不相识，笑问客从何处来。	0
于慶略地至豫章，侯瑱力屈，降之，慶送瑱於建康。景以瑱同姓，待之甚厚，留其妻子及弟爲質， 質，音致。 遣瑱隨慶徇蠡南諸郡， 蠡南，謂彭蠡湖以南也。 以瑱爲湘州刺史。 考異曰：太淸紀在十一月。今從典略。	1
病起回思欲去时，菟裘重到倍依依。青苔一径空行迹，门掩残阳翠碧飞。	0
闻道中山酒，一杯千日醒。黄莺似传语，劝酒太叮咛。	0
梅柳约东风，迎腊暗传消息。粉面翠眉偷笑，似欣逢佳客。晚来歌管破馀寒，沈烟袅轻碧。老去不禁卮酒，奈尊前春色。	0
行潦散轻沤，清规吐未收。雨来波际合，风起浪中浮。晶晃明苔砌，参差绕芥舟。影疑星泛晓，光似露涵秋。皎皎珠同净，漂漂梗共流。洁容无变染，圆知有谦柔。欲作微涓效，先从淡水游。	0
商飙乍发，渐淅淅初闻，萧萧还住。顿惊倦旅。背青灯吊影，起吟愁赋。断续无凭，试立荒庭听取。在何许。但落叶满阶，惟有高树。迢递归梦阻。正老耳难禁，病怀凄楚。故山院宇。想边鸿孤唳，砌蛩私语。数点相和，更著芭蕉细雨。避无处。这闲愁、夜深尤苦。	0
大海水无边，鱼龙万万千。递互相食啖，冗冗痴肉团。为心不了绝，妄想起如烟。性月澄澄朗，廓尔照无边。	0
向来思钝费冥搜，不觉呻吟到白头。曾与乃翁分雪案，今看吾子突烟楼。晚多借月留云作，却悔升天入海求。大有英才被诗赚，岂如黄册取公侯。	0
三月，丁未，以朱全忠兼判左右神策及六軍諸衞事。 崔胤旣誅，朱全忠遂專總禁衞；其實布分私人於天子左右，而駕言判其事耳。 癸丑，全忠置酒私第， 朱全忠奔走兵間，得陝州，何暇建私第！其實以到陝州所卽安之地卽爲私第耳。 邀上臨幸。 天王狩于河陽，晉文公以諸侯見也。仲尼曰：以臣召君，不可以訓。安有置酒私第邀人主臨之者乎！ 乙卯，全忠辭上，先赴洛陽督脩宮室。上與之宴羣臣，旣罷，上獨留全忠及忠武節度使韓建飮，皇后出，自捧玉巵以飮全忠， 以飮，於禁翻。 晉國夫人可證附上耳語。建躡全忠足， 躡，尼輒翻。 全忠以爲圖己，不飮，陽醉而出。全忠奏以長安爲佑國軍， 光啓三年，置佑國軍節度於洛陽。今遷都洛陽，故徙佑國軍於長安。考異曰：按河南府先已爲佑國軍，今京兆府乃與同名者。蓋車駕旣在河南，則無用軍額，故移其名於京兆耳。天祐二年，鄭賨猶爲西京留守判官。然則雖立軍額，京名尙在耳。 以韓建爲佑國節度使，以鄭州刺史劉知俊爲匡國節度使。	1
移晚校一月，花迟过半年。红开杪秋日，翠合欲昏天。白露滴未死，凉风吹更鲜。后时谁肯顾，唯我与君怜。	0
劉知俊克延州，李延實降。 降，戶江翻。	1
乙卯，以全忠爲護國宣武宣義忠武四鎭節度使。 朱全忠先爲宣武天平宣義護國四鎭節度使；以張全義有積年葺理洛陽之功，今洛陽建都，不爲節鎭，故以天平授全義，而己兼忠武爲四鎭。	1
自古逢秋悲寂寥，我言秋日胜春朝。晴空一鹤排云上，便引诗情到碧霄。	0
魏之入彭城也， 事見上卷上年。 垣崇祖將部曲奔朐山，據之， 魏收曰：朐縣，漢屬東海；晉曰臨朐，屬琅邪郡；有朐山臨海瀕。今按晉志，臨朐屬東莞郡，後魏復曰朐，屬琅邪郡。朐，音劬。 遣使來降；蕭道成以爲朐山戍主。朐山瀕海孤絕，人情未安，崇祖浮舟水側，欲有急則逃入海。魏東徐州刺史成固公戍圂城， 魏收地形志：魏置南靑州於圂城。圂城當在唐沂州沂水縣界。圂，戶困翻。 崇祖部將有罪，亡降魏。成固公遣步騎二萬襲朐山， 將，卽亮翻。降，戶江翻。騎，奇寄翻；下同。 去城二十里；崇祖方出送客，城中人驚懼，皆下船欲去，崇祖還，謂腹心曰：虜非有宿謀，承叛者之言而來耳，易誑也。 易，以豉翻。誑，居況翻。 今得百餘人還，事必濟矣。但人情一駭，不可斂集，卿等可亟去此一里外，大呼而來云：艾塘義人已得破虜， 呼，火故翻。艾塘當在唐海州懷仁縣界；北齊於此置義塘郡。宋人謂淮北起兵拒魏者爲義人。 須戍軍速往，相助逐之。舟中人果喜，爭上岸。 上，時掌翻。 崇祖引入，據城；遣羸弱入島， 島，海中山也。羸，倫爲翻。 人持兩炬火，登山鼓譟。魏參騎以爲軍備甚盛，乃退。 參騎，候騎也。 上以崇祖爲北琅邪蘭陵二郡太守。	1
欧苏唤不起，文印属秋崖。大雅非常调，正音不类俳。寒江濯文思，明月镂吟怀。传业有杨晏，遗书冢墓埋。	0
奉使羌池静，临戎汴水安。冲天鹏翅阔，报国剑铓寒。晓日驱征骑，春风咏采兰。谁言臣子道，忠孝两全难。	0
十餘日，復上書曰：臣聞殷紂好色，妲己是出； 好，呼到翻；下同。殷紂冒色，有蘇氏以妲己女之。妲，當割翻。 葉公好龍，眞龍游廷。 葉公子高好龍，天龍聞而降之，窺頭於牖。 今黃門常侍，天刑之人， 謂已受熏腐之刑，得罪於天者也。 陛下愛待，兼倍常寵，係 張：係作繼。 嗣未兆，豈不爲此！ 爲，于僞翻。 又聞宮中立黃老浮屠之祠， 賢曰：浮屠，卽佛陀，聲之轉耳，謂佛也。 此道淸虛，貴尙無爲，好生惡殺，省慾去奢。 惡，烏路翻。去，羌呂翻。 今陛下耆欲不去， 耆，讀曰嗜。 殺罰過理，旣乖其道，豈獲其祚哉！浮屠不三宿桑下，不欲久生恩愛，精之至也； 賢曰：言浮屠之人，寄桑下者，不經三宿，   便卽移去，示無愛戀之心也。 其守一如此，乃能成道。今陛下淫女豔婦，極天下之麗，甘肥飮美，單天下之味， 單，與殫同。 柰何欲如黃老乎！書上，卽召入，詔尙書問狀。楷言：古者本無宦臣，武帝末數游後宮，始置之耳。 數，所角翻。 尙書承旨， 承旨，謂承宦官風指也。 奏：楷不正辭理，而違背經藝，假借星宿， 背，蒲妹翻。宿，音秀。 造合私意， 合，音閤，牽合也。 誣上罔事，請下司隸正楷罪法， 下，遐稼翻。 收送雒陽獄。帝以楷言雖激切，然皆天文恆象之數，故不誅；猶司寇論刑。 司寇二歲刑也。 自永平以來，臣民雖有習浮屠術者，而天子未之好；至帝，始篤好之， 好，呼到翻。 常躬自禱祠，由是其法浸盛，故楷言及之。	1
賀瓌聞晉王已西， 自行臺村趨大梁爲自東徂西。 亦棄營而踵之。晉王發魏博白丁三萬從軍，以供營栅之役，所至，營栅立成。壬戌，至胡柳陂。 胡柳陂在濮州西臨濮縣界。 癸亥旦，候者言梁兵自後至矣。周德威曰：賊倍道而來，未有所舍，我營栅已固，守備有餘，旣深入敵境，動   須萬全，不可輕發。此去大梁至近，梁兵各念其家，內懷憤激，不以方略制之，恐難得志。王宜按兵勿戰，德威請以騎兵擾之，使彼不得休息，至暮營壘未立，樵爨未具，乘其疲乏，可一舉滅也。 此周德威所以破王景仁者也。若晉王能用之，賀瓌必不能支，梁事去矣，豈必待李嗣源取東平哉。 王曰：前在河上恨不見賊，今賊至不擊，尙復何待， 復，扶又翻。 公何怯也！顧李存審曰：敕輜重先發，吾爲爾殿後，破賊而去！ 重，直用翻。爲，于僞翻。殿，丁練翻。 卽以親軍先出。德威不得已，引幽州兵從之， 晉王旣先出，周德威若不以兵從之，則爲顧望不進，此誠有不得已者矣。史言其心。 謂其子曰：吾無死所矣。	1
十一月，己未，立小廟以祭太祖之母， 太祖之母，帝祖母也。 每祭太廟畢，以一太牢祭之。	1
符印悬腰下，东山不得归。独行南北近，渐老往还稀。迸笋侵窗长，惊蝉出树飞。田田池上叶，长是使君衣。	0
疏疏绿发覆清浔，漠漠微香起夕阴。无复风流追九畹，空馀烟雨暗深林。谁分秀色来幽室，独写遗声入素琴。还似高人远尘俗，争辉玉树亦何心。	0
丙子， 嚴：子改寅。 立皇子子業爲太子。	1
十二年丙午前一九五	1
六十慈亲路一千，郎君归省又何年。赠行句子真聊尔，且折垂杨当赠鞭。	0
金陵六月晓犹寒，近北天时较少暄。打尽来禽那待熟，半开萱草已先翻。独龙冈顶青千摺，十字河头碧一痕。九郡报来都雨足，插秧收麦喜村村。	0
东风吹雨湿西湖，未许苏堤酒剩酤。试向花翁问花讯，不知花似去年无。	0
既望月轮迟未上，更深阔港喧轻浪。舟人惯夜自牵撑，却嫌炬火光摇晃。长桥千柱过顷刻，良久阴辉弄云黑。渔家裹鲊缚蟹来，波紧松鲈取艰得。堤平步散情初适，此去垂虹才咫尺。登舆风力透衣绵，俯槛波声卷沙碛。商船鱼贯昏烟隔，天水难分但空碧。三贤远矣英爽存，来往频年定相识。兴亡慨叹终何益，愚智俱为百年客。划然长啸起蛟龙，共向吟笺飞霹雳。	0
卜择幽居地，天台更莫言。猿啼溪雾冷，岳色草门连。折叶覆松室，开池引涧泉。已甘休万事，采蕨度残年。	0
入夜天西见，蛾眉冷素光。潭鱼惊钓落，云雁怯弓张。隐隐临珠箔，微微上粉墙。更怜三五夕，仙桂满轮芳。	0
河转金堤近，天高魏阙新。千夫奉儒将，百兽伏麒麟。校猎沙场莫，谈兵玉帐春。关南知不远，谁试问蕃邻。	0
俊臣與武承嗣等固請誅之，太后不許。俊臣乃獨稱行本罪尤重，請誅之；秋官郞中徐有功駮之， 駮，北角翻。 以爲明主有更生之恩， 更，工衡翻。 俊臣不能將順，虧損恩信。	1
上楼迎春新春归，暗黄著柳宫漏迟。薄薄淡霭弄野姿，寒绿幽风生短丝。锦床晓卧玉肌冷，露脸未开对朝暝。官街柳带不堪折，早晚菖蒲胜绾结。	0
半秋初入中旬夜，已向阶前守月明。从未圆时看却好，一分分见傍轮生。乱云遮却台东月，不许教依次第看。莫为诗家先见镜，被他笼与作艰难。今夜月明胜昨夜，新添桂树近东枝。立多地湿舁床坐，看过墙西寸寸迟。月似圆来色渐凝，玉盆盛水欲侵棱。夜深尽放家人睡，直到天明不炷灯。合望月时常望月，分明不得似今年。仰头五夜风中立，从未圆时直到圆。	0
未易名尧德，何须数舜功。小心仍致孝，馀事及平戎。典礼从周旧，官仪与汉隆。谁知本无作，千古自承风。	0
上玄茫昧胡为乎，施设吾道生吾徒。否多泰少是天意，生有述作死不虚。圣人忧患方演易，贤者穷愁始著书。尽令富贵陷逸乐，蠢蠢戢戢如鸡猪。泯然无物作时瑞，谁识凤皇与驺虞。经史子集灿今古，粉绘帝道张皇谟。一言可采即不朽，名姓长与日月俱。乃知天心厚我辈，穷辱不足形悲吁。夫君擢秀在江左，国小而逼何区区。科名始得值兵火，金陵坐见成丘墟。归朝才得一赞善，黜降重为县大夫。彰明僻远在蜀道，又遇妖贼攻成都。徒行抱印入陇氐，乞食夷落何崎岖。归来朝责作主簿，朱衣暗澹鬓毛疏。昨朝投我蜀中作，铮然一集如琼琚。杜甫奔窜吟不辍，庾信悲哀情有馀。我逢圣代自多难，谩誇三入承明庐。近令编缀小畜集，谪官诗什何纷如。才名官职不两立，真宰折刻分毫铢。郎官疏远既未贵，县吏礼数不足拘。相逢且说文章乐，为君酌酒焚枯鱼。	0
法护何妨短，元龙故自豪。交情如水淡，义气与秋高。贫不沾三釜，年方见二毛。魂兮如可返，通饮读离骚。	0
邵陵王綸欲救河東王譽而兵糧不足，乃致書於湘東王繹曰：天時地利，不及人和，   用孟子之言。 況於手足肱支，豈可相害！今社稷危恥，創巨痛深， 禮記三年問曰：創巨者其疾久，痛甚者其愈遲。三年者，稱情而立文，所以爲至痛極也。斬衰苴杖居倚廬食粥寢苫枕塊，所以爲至痛飾也。創，初良翻。 唯應剖心嘗膽，泣血枕戈， 越王句踐臥薪嘗膽，求以報吳。晉劉琨枕戈待旦，志梟逆虜。枕，之任翻。子執親喪，泣血三年。孔穎達曰：說文：哭，哀聲也。泣，無聲出淚也。則無聲謂之泣矣。連言血者，以淚出於目，猶血出於體，故以淚比血。禮記曰：子羔執親之喪，泣血三年。註曰：無聲而血出，是也。 其餘小忿，或宜容貰。 貰，貸也。 若外難未除，家禍仍構，料今訪古， 難，乃旦翻。料，音聊。 未或不亡。夫征戰之理，唯求克勝；至於骨肉之戰，愈勝愈酷，捷則非功，敗則有喪， 喪，息浪翻。 勞兵損義，虧失多矣。侯景之軍所以未窺江外者， 荆州治江陵，在江北，故曰江外。 良爲藩屛盤固，宗鎭強密。 爲，于僞翻。屛，必郢翻。 弟若陷洞庭， 湘州之地，襟帶洞庭，故謂湘州爲洞庭。 不戢兵刃，雍州疑迫，何以自安，必引進魏軍以求形援。 以綸之昏狂，猶能言及於此，蓋勢有所必至也。戢，阻立翻。雍，於用翻。 弟若不安，家國去矣。必希解湘州之圍，存社稷之計。繹復書，陳譽過惡不赦， 言其過大惡極，法所不赦。 且曰：詧引楊忠來相侵逼，頗遵談笑，用卻秦軍， 魯仲連談笑而卻秦軍，繹引此以爲大言。 曲直有在，不復自陳。 復，扶又翻。 臨湘旦平， 臨湘縣自漢以來屬長沙郡，時爲州郡治所。隋改臨湘縣曰長沙縣。 暮便卽路。 卽路，就路也。承上文而言，若欲攻襄陽；考之下文，蓋謂討侯景。 綸得書，投之於案，慷慨流涕曰：天下之事，一至於斯，湘州若敗，吾亡無日矣！ 綸知繹兵東下，必將圖己，故云然。使在京口之時能思及此，則何亡國喪身   之有！古人所以重居安慮危，居寵思畏者也。史爲綸北奔張本。	1
禮部尙書牛弘請立明堂，帝以時事草創，不許。	1
公昔南迈，我不及睹。言旋旧观，莫获安语。今则不遑，载骞载举。离忧莫写，欢好曷叙。怆矣东望，泣涕如雨。	0
江由岩崄地，万木与云齐。弭节山中宿，思归夜半啼。麝香沾野草，虎迹滑春泥。到此须凭酒，何人手可携。	0
万夫饿腹待仓储，三户穷民守破圩。疲瘵不禁鞭挞甚，长官对酒且欢娱。	0
潮头打云云不留，月波泼窗窗欲流。夜寒报晴岂待晓，天公端为卢溪老。卢溪在山不知年，卢溪出山即日还。黄纸苦催得高卧，青霞成癖谁能那。诏谓先生式国人，掉头已复烟林深。路旁莫作两疏看，老儒不用橐中金。	0
群嶂倚天傍四环，中峰受拱低伏蹲。云锦交流紫团外，却注彭蠡如倾奔。道陵已去丹灶冷，今代符行妖鬼静。孔师何事亦逃儒，为爱冰林雪蒙顶。我居无山冬不雪，只受虚空满轮月。子能作意肯重来，更待墙东笋堪掘。	0
迢迢大陇似眠牛，多少村庄筑此丘。玄室幽深埋玉树，晓云飞绕护松楸。栖迟每入林閒渺，变化长从海上浮。正是苍生多渴望，作为霖雨济田畴。	0
衡阳到却十三春，行脚同来有几人。老大又思归岳里，当时来漆祖师身。	0
青云影里自由身，几倚阑干看不真。又是江湖春雪尽，年年肠断玉关人。	0
故国归来晚，相逢共老年。聊从浮白饮，莫拟畔牢篇。花近红侵坐，槐新绿媚天。还丹消息断，无惜放杯传。	0
微云敛雨天气清，松声出树秋泠泠。窗户长含碧萝色，溪流时带蛟龙腥。一官到手不可避，万事役我徒劳形。飘然曳杖出门去，无数好山江上横。	0
拟将物化问渔樵，妙里无形本寂寥。大地云生千嶂雨，中天月上九溟潮。山河劫运九中化，世界尘缘座上销。此意到头谁会得，任他人道似逍遥。	0
东望青天周与秦，杏花榆叶故园春。野寺一倾寒食酒，晚来风景重愁人。	0
促杼声繁萤影多，江边秋兴独难过。云遮月桂几枝恨，烟罩渔舟一曲歌。难世斯人虽隐遁，明时公道复如何。陶家壁上精灵物，风雨未来终是梭。	0
玄冬用事秃千林，蓓蕾凌寒瘦不禁。已唤苍头篘腊脚，未逢玉颊吐春心。客居避俗遨游少，老境看花感慨深。属付绿衣歌舞地，吹香一笑慰幽寻。	0
老懒何心更出嬉，闭门终日读陶诗。湘南二月花如扫，恰似扶疏绕屋时。	0
昶司馬錢廣，周�同郡人也，�密使廣殺昶，宣言州下已殺敏， 揚州刺史治建業，故謂建業爲州下。 敢動者誅三族。廣勒兵朱雀橋南； 朱雀橋在建業宮城之南，跨秦淮水。世傳晉孝武建朱雀門，上有兩銅雀，故橋亦以此得名。余謂朱雀橋自吳以來有之，蓋取前朱雀之義，非晉孝武之時始有此名也。朱雀橋，亦曰大桁。 敏遣甘卓討廣，堅甲精兵悉委之。顧榮慮敏之疑，故往就敏。敏曰：卿當四出鎭衞， 謂鎭安人心，乃所以衞敏也。 豈得就我邪！榮乃出，與周�共說甘卓曰： 說，輸芮翻。 若江東之事可濟，當共成之。然卿觀茲事勢，當有濟理不？ 不，讀曰否。 敏旣常才，政令反覆，計無所定，其子弟各已驕矜，其敗必矣。而吾等安然坐受其官祿，事敗之日，使江西諸軍函首送洛， 江西諸軍謂劉準所遣臨江者也。 題曰逆賊顧榮甘卓之首，此萬世之辱也！卓遂詐稱疾，迎女，斷橋，收船南岸， 橋，卽朱雀橋也。建業城在秦淮水北，故卓收船傍南岸。斷，丁管翻。 與�榮及前松滋侯相丹楊紀瞻共攻敏。 松滋縣，屬廬江郡，後漢省；晉屬安豐郡。劉昫曰：唐壽州霍山縣，漢松滋縣地。今江陵府松滋縣，乃是吳樂鄕之地，晉氏南渡後，以松滋流民僑立松滋縣，非古松滋也。	1
言避一时暑，池亭五月开。喜逢金马客，同饮玉人杯。舞鹤乘轩至，游鱼拥钓来。座中殊未起，箫管莫相催。	0
威严霜肃德春阳，民感澄清涕泗滂。畏垒大穰知不晚，三年端可笑庚桑。	0
湘岸多深林，青冥昼结阴。独无谢客赏，况复贾生心。草色虽云发，天光或未临。江潭非所遇，为尔白头吟。	0
金甲雷丁出巽宫，丹幢翠节拥灵童。五更飞去雌雄剑，一夜盐池碧水红。	0
庚午，齊主如晉陽，命太子殷居涼風堂監國。 據北史齊樂陵王百年傳：涼風堂在鄴宮玄都苑。監，工銜翻。	1
古堤迎拜路，万里一帆前。潮作浇田雨，云成煮海烟。吏闲唯重法，俗富不忧边。西掖今宵咏，还应寄阿连。	0
雨意挟风回，月色兼天静。心与秋空一样清，万象森如影。何处一声钟，令我发深省。独立沧浪忘却归，不觉霜华冷。	0
轻飙习习起青蘋，宿雾全开霁色新。高阁晴曦射疏牖，虚堂润气彻华茵。垫馀巾角曾冲雨，晦尽琴徽旋拂尘。楚泽潦收湖水白，归舟遥忆洞庭人。	0
顯宗又上言，以爲：州郡貢察，徒有秀孝之名而無秀孝之實； 貢察者，謂察舉秀才孝廉   而貢之於朝。 朝廷但檢其門望，不復彈坐。 復，扶又翻。彈坐者，彈劾其違而坐之以罪。 如此，則可令別貢門望以敍士人，何假冒秀孝之名也！夫門望者，乃其父祖之遺烈，亦何益於皇家！益於時者，賢才而已。苟有其才，雖屠釣奴虜，聖王不恥以爲臣； 太公屠牛於朝歌，釣於渭濱。又紂時箕子爲奴，周文王武王皆禮而用之。 苟非其才，雖三后之胤，墜於皁隸矣。 左傳：申無宇曰：人有十等：士臣皁，皁臣輿，輿臣隸。釋曰：皁，直馬者。隸，附屬者。三后，謂夏商周之王也。 議者或云，今世等無奇才，不若取士於門，此亦失矣。豈可以世無周邵，遂廢宰相邪！但當校其寸長銖重者先敍之， 言其人比之衆人稍有一寸之長一銖之重，則先敍用之。 則賢才無遺矣。	1
真灵间气巧蟠融，天下应无似此峰。笑杀襄王凡俗骨，妄生狂梦想仙踪。	0
黄扉晚下禁垣钟，归坐南闱山万重。独有月中高兴尽，雪峰明处见寒松。	0
是歲，大農令顏異誅。 景帝後元年，更治粟內史爲大農令。考異曰：徐廣註史記平準書云，異誅在元狩四年壬戌歲。廣見漢書百官公卿表，其年註云：大農令顏異，二年坐腹非誅。不思有二年字，致此誤也。	1
观堂钟响待催班，步入朱廊十二间。宣坐赐茶开讲席，花砖咫尺对天颜。	0
行边无鸟雀，卧处有腥臊。露打须眉硬，风搜颧颊高。流离外颠沛，饥渴内煎熬。多少偷生者，孤臣叹所遭。	0
沙暖鸳鸯困，江寒翡翠愁。红莲秋的历，短棹晚夷犹。处世长无累，端居百不忧。时时明月下，横笛倒骑牛。	0
赵女乘春上画楼，一声歌发满城秋。无端更唱关山曲，不是征人亦泪流。	0
魏靑州民耿翔聚衆寇掠三齊， 三齊，因秦漢舊名言之。 膠州刺史裴粲，專事高談，不爲防禦；夏，四月，翔掩襲州城。 魏永安二年，置膠州，治東武城，領東武高密平昌郡。東武城，今密州諸城縣是也。 左右白賊至，粲曰：豈有此理！左右又言已入州門，粲乃徐曰：耿王來，可引之聽事，自餘部衆，且付城民。翔斬之，送首來降。 降，戶江翻；下同。	1
癸未，大赦。	1
聪明不及前时久，惟鼻犹能嗅臭香。老去无端都塞了，不分鲍肆与兰房。	0
离宫时荐罢，乐府艳歌新。石髓凝秦洞，珠胎剖汉津。三桃聊并列，百果独先春。清籞来君赐，雕盘助席珍。甘馀应受和，圆极岂能神。楚客便羊酪，归期负紫莼。	0
二月琼林花未开，风烟幂幂锁楼台。湿红生绿谁装点，直待春深圣驾来。	0
解携仍是一年馀，本自情亲听迹疏。子去合登青琐闼，人言方驾短辕车。向来花月空馀梦，近日诗文定起予。塞雁若知怀远意，寄书聊为问何如。	0
汉家炎运中微，坐令闰位馀分据。南阳自有，真人膺历，龙翔虎步。初起昆城，旋驱乌合，块然当路。想莽军百万，旌旗千里，应道是、探囊取。豁达刘郎大度。对勍敌、安恬无惧。提兵夹击，声喧天壤，雷风借助。虎豹哀嗥，戈鋋委地，一时休去。早复收旧物，扫清氛祲，作中兴主。	0
冬，十月，吐谷渾威王阿柴卒。阿柴有子二十人。疾病，召諸子弟謂之曰：先公車騎，以大業之故，捨其子拾虔而授孤；孤敢私於緯代而忘先君之志乎！ 先公，謂樹洛干也。樹洛干自號車騎將軍，授阿柴國，見一百一十八卷晉安帝義熙十三年。緯，于貴翻。 我死，汝曹當奉慕璝爲主。緯代者，阿柴之長子；慕璝者，阿柴之母弟叔父烏紇提之子也。 烏紇提之立也，妻樹洛干母，生二子，慕璝慕利延。緯，于貴翻。璝，姑回翻。提，當作堤。	1
耕田衣食苦不足，悠悠送子长河曲。同行不可别未忍，日暮河边仰天哭。男儿从军薄妻子，妇人随夫誓生死。封侯佩印未可知，不道沙场即为鬼。	0
前面人家是画图，数间茅屋映菰蒲。濛笼云里群峰出，欸乃滩边一棹孤。岁熟农人还自乐，天晴水鸟竞相呼。绝怜两岸垂丝柳，比却来时一半枯。	0
西津秋晚度归艎，新领监州建礼郎。蚤伏能名动江左，重闻谣咏入朱方。部中句曲三茅阜，境上吴门二陆乡。官近仙都家在望，锦衣此日倍辉光。	0
晴川通野陂，此地昔伤离。一去迹常在，独来心自知。鹭眠茭叶折，鱼静蓼花垂。无限高秋泪，扁舟极路岐。	0
壬申，更以許州忠武軍爲匡國軍，同州匡國軍爲忠武軍，陝州保義軍爲鎭國軍。 更，工衡翻。陝，失冉翻。	1
乙巳，以尙書僕射王克爲左僕射。	1
探使归来半信疑，帐前相语怕人知。沉香雾里娇弦暖，莫遣边愁到两眉。	0
晓听社雨，犹带馀寒，尚侵襟袖。插柳千门，相近禁烟时候。鬓坠搔头深旧恨，臂宽条脱添新瘦。卷重帘，看双飞燕羽，舞庭花昼。谁共语、春来怕酒。一段情怀，灯暗更后。罨画屏山，今夜梦魂还又。愁墨题笺鱼浪远，粉香染泪鲛绡透。待相逢，想鸳衾、凤帏依旧。	0
侯安都至武昌，王琳將樊猛棄城走， 將，卽亮翻；下同。 周文育自豫章會之。安都聞上受禪，歎曰：吾今茲必敗，戰無名矣！ 始者以王琳不應梁召而討之，猶是挾天子以令諸侯。今旣受梁禪，則安都之師爲無名。 時兩將俱行，不相統攝，部下交爭，稍不相平。軍至郢州，琳將潘純陀於城中遙射官軍， 射，而亦翻。 安都怒，進軍圍之；未克，而王琳至弇口， 弇口，弇水入江之口，正對北岸大軍山。 安都乃釋郢州，悉衆詣沌口， 沌，柱兗翻。 留沈泰一軍守漢曲。 漢曲，漢水之曲。 安都遇風不得進，琳據東岸，安都據西岸，相持數日，乃合戰，安都等大敗。 考異曰：典略云：乙亥，安都敗。陳書云是月敗績。按高祖以乙亥受禪，安都聞之而歎，豈同日乎！今從陳書。 安都文育及裨將徐敬成周鐵虎程靈洗皆爲琳所擒， 將，卽亮翻；下同。 沈泰引軍奔歸。琳引見諸將與語，周鐵虎辭氣不屈，琳殺鐵虎而囚安都等，總以一長鏁繫之，置琳所坐䑽下， 鏁，蘇果翻。䑽，音榻，大船也。 令所親宦者王子晉掌視之。琳乃移湘州軍府就郢城，又遣其將樊猛襲據江州。	1
孤云独鸟本无依，江海重逢故旧稀。杨柳渐疏芦苇白，可怜斜日送君归。	0
露益蝉声长，蕙兰垂紫带。清吟待明月，孤云忽为盖。伊余石林人，本是烧畬辈。频接谢公棋，输多未曾赛。	0
自读高阳赞隐君，便知名与此山存。凭栏须及三更月，吊古空招千载魂。殿上风幡飞海燕，寺前石峤过江豚。何人瘗鹤无踪迹，犹有残碑没浪痕。	0
宅成天下借图看，始笑平生眼力悭。地占百湾多是水，楼无一面不当山。荷深似入苕溪路，石怪疑行雁荡间。只恐中原方鼎沸，天心未遣主人闲。	0
昨者忧不足，今者厌有馀。垂垂匝晓夕，滟滟平浍渠。苗事方用壮，过潦非所虞。但虑盈与亏，理或相乘除。它日傥望霓，神贶俱堕虚。造物愿有终，屯膏时其输。自此大有年，大书不一书。饱饭乐田社，一官徒区区。	0
闲居寡言宴，独坐惨风尘。忽见严冬尽，方知列宿春。夜将寒色去，年共晓光新。耿耿他乡夕，无由展旧亲。	0
年少通经学，登科尚佩觿。张冯本名士，蔡廓是佳儿。鞍马临岐路，龙钟对别离。寄书胡太守，请与故人知。	0
燕颔英姿宜食肉，羊肠险韵宜剪茶。	0
麻源谪仙人，嘘呵成阴阳。向来怀袖间，冉冉天孙裳。一夕大雷电，六丁下取将。仙人乘风来帝乡，又从肤寸起飞扬。仙术亦如此，天机神翕张。有时行浑天，周游十三万里强。往来仙驭不可缰，正恐问命人，望气蓬莱隔渺茫。	0
平叔知几语，疑于易学通。岁朝不相见，隔日问三公。	0
己卯，顥集將吏於府庭，夾道及庭中堂上各列白刃，令諸將悉去衞從然後入。 去，羌呂   翻。從，才用翻。 顥厲聲問曰：嗣王已薨，軍府誰當主之？三問，莫應，顥氣色益怒。幕僚嚴可求前密啓曰：軍府至大，四境多虞，非公主之不可；然今日則恐太速。顥曰：何謂速也？可求曰：劉威陶雅李遇李簡 劉威在廬州，陶雅在歙州，李遇在宣州，李簡在常州。 皆先王之等夷，公今自立，此曹肯爲公下乎？不若立幼主輔之，諸將孰敢不從！顥默然久之。可求因屛左右， 屛，必郢翻，又卑正翻。 急書一紙置袖中，麾同列詣使宅賀， 節度使所居爲使宅。賀者欲賀新君。使，疏吏翻。 衆莫測其所爲；旣至，可求跪讀之，乃太夫人史氏敎也。 按路振九國志，渥母史氏封武昌郡君，蓋渥嗣位後尊爲太夫人。 大要言：先王創業艱難， 此一段，凡言先王皆指楊行密。 嗣王不幸早世，隆演次當立，諸將宜無負楊氏，善開導之。辭旨明切。顥氣色皆沮，以其義正，不敢奪，遂奉威王弟隆演稱淮南留後東面諸道行營都統。 楊隆演字鴻源，行密第二子。薛史及路振九國志皆以隆演爲渭。 旣罷，副都統朱瑾詣可求所居，曰：瑾年十六七卽橫戈躍馬，衝犯大敵，未嘗畏懾， 懾，之涉翻。 今日對顥，不覺流汗，公面折之如無人； 折，之舌翻。 乃知瑾匹夫之勇，不及公遠矣。因以兄事之。	1
长安风雨夜，书客梦昌谷。怡怡中堂笑，小弟栽涧菉。家门厚重意，望我饱饥腹。劳劳一寸心，灯花照鱼目。	0
秦平原悼公暉數爲西燕主沖所敗， 數，所角翻。敗，補邁翻。 秦王堅讓之曰：汝，吾之才子也，擁大衆與白虜小兒戰，而屢敗，何用生爲！三月，暉憤恚自殺。 堅責怒暉，欲其死戰耳，豈意其自殺哉！恚，於避翻。	1
夹道红英碎缬鞍，文园春满带围宽。双轮不解生方角，祗作繁城数日欢。	0
远过桃林塞，休年自昔闻。曲河随暮草，重阜接闲云。造父为周御，詹嘉守晋军。应多怀古思，落叶又纷纷。	0
四岁尚少房玄龄，七步未饶曹子建。	0
王土平平。正海息波澜，岳敛云烟。三景虚明，八表澄清，一月普照诸天。有流霞洞焕，映黍珠、徐下空玄。绝形言。见千真拱极，万气朝元。当时鹤鸣夜半，感真符宝篆，特地清传。碧湛龙文，红凝龟篆，绛衣舞鬣蹁跹。计功成果就，无真教、郭景飞仙。已千年。亘灯灯续焰，光朗无边。	0
诏出未央宫，登坛近总戎。上公周太保，副相汉司空。弓抱关西月，旗翻渭北风。弟兄皆许国，天地荷成功。	0
天下如今已太平，相公何事唤狂生。个身恰似笼中鹤，东望沧溟叫数声。	0
歐陽頠等出南康。頠屯豫章之苦竹灘，傅泰據蹠口城， 蹠，之石翻。周文育傳作塶。 余孝頃遣其弟孝勱守郡城，自出豫章據石頭。 水經註：贛水逕豫章郡北，水之西岸有石盤，謂之石頭，津步之處也。汪藻曰：自豫章絕江而西，有山屹然，並江而出者，石頭渚也；阻江負城，十里而近，卽殷羨投書處。勱，音邁。 巴山太守熊曇朗誘頠共襲高州刺史黃法�；又語法�，約共破頠， 曇，徒含翻。誘，音酉。語，牛倨翻。�，巨俱翻。 且曰：事捷，與我馬仗。遂出軍，與頠俱進。至法�城下，曇朗陽敗走，法�乘之，頠失援而走，曇朗取其馬仗，歸于巴山。	1
愚谷与谁去，唯将黎子同。非须一处住，不那两心空。宁问春将夏，谁论西复东。不知吾与子，若个是愚公。吾家愚谷里，此谷本来平。虽则行无迹，还能响应声。不随云色暗，只待日光明。缘底名愚谷，都由愚所成。借问愚公谷，与君聊一寻。不寻翻到谷，此谷不离心。行处曾无险，看时岂有深。寄言尘世客，何处欲归临。	0
山城夜来雨，卧病惜残春。暗暗鸟啼树，飘飘花去人。地偏佳客断，官冷酒钱贫。乘兴还骑马，田家乐更真。	0
毗卢海上妙高峰，二老遥知说此翁。聊复舣舟寻紫翠，不妨持节散陈红。高怀却有云门兴，好句真传雪窦风。唱我三人无谱曲，冯夷亦合舞幽宫。	0
昨夜凉风又飒然，萤飘叶坠卧床前。逢秋莫叹须知分，已过潘安三十年。	0
壬辰，魏以廣陵王欣爲大司馬，趙郡王諶爲太師，庚戌，以前司徒賀拔允爲太尉。 考異曰：魏帝紀作賀拔渥。按允字阿鞠埿，蓋埿字誤爲渥耳。	1
坳石天然印曲流，飞觞寂寞几春秋。山阴千古誇陈迹，此地何人记旧游。	0
读书台南山绕屋，恰如万簪削青玉。读书台北山更多，又似碧海跃万波。台边高人子刘子，架楼南北山围里。醉中领客上上头，忽惊平地翠浪浮。一浪抛云入天半，众浪翻空湿银汉。砰轰打到栏干前，天跳地踔乾坤颠。主宾拍手呼钓船，定眼看来还不然，只是南北几点山。	0
采采金樱子，采之不盈筐。佻佻双角童，相携过前岗。	0
路是新泥作，泥逢积雨滂。如缘大鲇脊，更绕九羊肠。前店看殊近，行人觉转长。商量避五岭，辛苦恰相当。	0
周殺代奰	1
三重江水万重山，山里春风度日闲。且向白云求一醉，莫教愁梦到乡关。	0
秾华从妇道，釐降适诸侯。河汉天孙合，潇湘帝子游。关睢方作训，鸣凤自相求。可叹凌波迹，东川遂不流。舜华徂北渚，宸思结南阳。盩绶哀荣备，游轩宠悼彰。三川谋远日，八水宅连冈。无复秦楼上，吹箫下凤皇。	0
上遣左右陳建孫送劉季連子弟三人入蜀，使諭旨慰勞。 勞，力到翻。 季連受命，飭還裝，益州刺史鄧元起始得之官。	1
清明时节好烟光，英杰高吟兴味长。捧日即应还禁卫，当春何惜醉朐阳。千山过雨难藏翠，百卉临风不藉香。却是旅人悽屑甚，夜来魂梦到家乡。	0
一棹微茫里，孤亭紫翠间。恍疑涉彭蠡，又似访庐山。	0
梁王將殺齊諸王，防守猶未急。鄱陽王寶寅家閹人顏文智與左右麻拱等密謀，穿牆夜出寶寅，具小船於江岸，著烏布襦， 著，則略翻。襦，汝朱翻，短衣也。 腰繫千餘錢，潛赴江側，躡屩徒步，足無完膚。 屩，居勺翻，草履也。 防守者至明追之，寶寅詐爲釣者，隨流上下十餘里，追者不   疑。待散，乃渡西岸投民華文榮家， 待散，待追者散也。華，戶化翻。 文榮與其族人天龍惠連棄家將寶寅遁匿山澗，賃驢乘之，晝伏夜行，抵壽陽之東城。魏戍主杜元倫馳吿揚州刺史任城王澄，以車馬侍衞迎之。 任，音壬。 寶寅時年十六，徒步憔悴， 悴，秦醉翻。 見者以爲掠賣生口。澄待以客禮，寶寅請喪君斬衰之服，澄遣人曉示情禮，以喪兄齊衰之服給之。 喪，息浪翻。衰，倉回翻。齊，音咨。 澄帥官僚赴弔，寶寅居處有禮，一同極哀之節。 禮，居君父之喪極哀。帥，讀曰率。處，昌呂翻。 壽陽多其義故，皆受慰喭； 撫而安之曰慰，弔生曰唁，唁，與喭同，魚戰翻。 唯不見夏侯一族， 夏侯之族本譙郡譙人，居于壽陽。夏，戶雅翻。 以夏侯詳從梁王故也。澄深器重之。 爲蕭寶寅貴顯於魏而不終張本。	1
万里楚天阔，一点寿星明。庭语以识歌舞，拍拍□秋声。会过牛郎六夕，圆欠嫦娥一夜，此际是佳辰。□□□□□，□□□□□赍予说，□神岳，庆生申。□领仓符，□兼漕节握藩旌。但□闽山建水，无地不阳春。今日范滂刘宴，来岁周公伊尹，元化斡洪钧。北阙中书今，南极老人星。	0
故园归未得，此日意何伤。独坐水边草，水流春日长。	0
谁家第宅成还破，何处亲宾哭复歌。昨日屋头堪炙手，今朝门外好张罗。北邙未省留闲地，东海何曾有定波。莫笑贱贫誇富贵，共成枯骨两如何。	0
池岛清阴里，无人泛酒船。山蜩金奏响，荷露水精圆。静胜朝还暮，幽观白已玄。家林正如此，何事赋归田。	0
天堑茫茫连沃焦，秦皇何事不安桥。钱塘渡口无钱纳，已失西兴两信潮。	0
道是今宵好上元，新晴白昼雨黄昏。红灯皎月侬无用，关上船门倒一尊。	0
万里七年艰险同，我车西去子舟东。教儿强学先循理，嫁女随宜莫讳穷。注就欧诗勤琢削，续成汉纪更磨砻。乡人借问碧鸡使，万卷书中一老翁。	0
十一月，癸卯，溫自廣陵將還姑孰，屯于白石。 此白石蓋在牛渚西南桓玄破譙王尙之處，非陶侃令庾亮所守白石壘也。 丁未，詣建康，諷褚太后，請廢帝立丞相會�王昱，幷作令草呈之。 先草定太后令而呈之於太后。會，工外翻。 太后方在佛屋燒香， 建屋於宮中以奉佛，故謂之佛屋。 內侍啓云：外有急奏。太后出，倚戶視奏數行， 行，戶剛翻；下數十行同。 乃曰：我本自疑此！至半，便止，索筆益之曰： 索，山客翻。 未亡人不幸罹此百憂，感念存沒，心焉如割！ 杜預曰：婦人旣寡，自稱未亡人。	1
凭暖朱栏醉已酥，楼前眼缬望中疏。汉阳草树看来短，淮岸渔家淡欲无。薄暮鸦翻千点墨，晴空雁草数行书。多情庾亮吟魂远，风泛芦花秋满湖。	0
谪宦商于郡，闲门车马稀。尘侵书命笔，香散入朝衣。烧尽峰峦出，霜晴木叶飞。夜来天欲雪，寒梦不成归。	0
程千里執阿布思，獻於闕下，斬之。甲子，以千里爲金吾大將軍，以封常淸權北庭都護伊西節度使。	1
力学如力耕，勤惰尔自知。便使书种多，会有岁稔时。	0
千官云拥御楼时，朝服纷纷换礼衣。万里梯航归大国，一声雷雨破圜扉。青蝇传去人人喜，丹凤衔来处处飞。收尽洛南迁客泪，全家潜望日边归。	0
残菊孤花留暮秋，劳师问路乱山头。九岩只望孤云去，舒卷如云得自由。	0
昔在仁朝日，孤忠独犯颜。一身宁自顾，万里偶生还。却度黄梅岭，重趋玉笋班。不知君槛折，千古更谁攀。	0
夏，四月，庚午，吐谷渾寇隋臨洮。洮州刺史皮子信出戰，敗死；汶州總管梁遠擊走之。又寇廓州，州兵擊走之。 五代志：後周武帝逐吐谷渾，置洮陽郡，尋立洮州。汶山郡，後周置汶州。宋白曰：晉置廣陽縣於茂州汶山縣西北五十里，今不詳其處所。後周又立廣陽縣於石鏡山西，六十里至舊廣陽，卽今縣也。又置汶州於此。汶，讀曰珉。隋改會州澆河郡，亦周逐吐谷渾以置廓州。	1
结庐人境经过少，晚起长遭稚子催。闲处赤心忧国尽，病中白发爱山回。林泉可使居无竹，风雨空嗟摽有梅。不遣飞奴频过我，欲将怀抱向谁开。	0
突厥頡利可汗承父兄之資， 頡利者，啓民之子，始畢處羅之弟。厥，九勿翻。可，從刊入聲。汗，音寒。 士馬雄盛，有憑陵中國之志。妻隋義成公主，公主從弟善經， 從，才用翻。 避亂在突厥，與王世充使者王文素共說頡利曰： 使，疏吏翻；下同。說，式芮翻。 昔啓民爲兄弟所逼，脫身奔隋，賴文皇帝之力，有此土宇， 事見隋文帝紀。 子孫享之。今唐天子非文皇帝子孫，可汗宜奉楊政道以伐之， 楊政道時居定襄。 以報文皇帝之德。頡利然之。上以中國未寧，待突厥甚厚，而頡利求請無厭， 厭，於鹽翻。 言辭驕慢。甲戌，突厥寇汾陰。 汾陰縣本屬蒲州，時爲泰州治所。	1
进入閤前拜，退就廊下餐。归来昭国里，人卧马歇鞍。却睡至日午，起坐心浩然。况当好时节，雨后清和天。柿树绿阴合，王家庭院宽。瓶中鄠县酒，墙上终南山。独眠仍独坐，开襟当风前。禅师与诗客，次第来相看。要语连夜语，须眠终日眠。除非奉朝谒，此外无别牵。年长身且健，官贫心甚安。幸无急病痛，不至苦饥寒。自此聊以适，外缘不能干。唯应静者信，难为动者言。台中元侍御，早晚作郎官。未作郎官际，无人相伴闲。	0
山窗闲笏倦支颐，出户犹嗟拟步迟。万事一条横楖栗，缘坡穿径走如驰。	0
來俊臣求金於左衞大將軍泉獻誠，不得，誣以謀反，下獄，乙亥，縊殺之。 下，遐嫁翻。縊，   於計翻。	1
秋风索索连江起，暮过烟波十馀里。长芦瘦竹映渔家，灯火渺茫寒照水。	0
佐时犹幸识斯人，不尔终身憾不禁。诗里重逢神骨峭，老来更觉语言深。鬼吟似有声堪听，风过浑无迹可寻。死去岂馀毫发恨，生前亲获遇知音。	0
青梅如豆子，更可缓临清。倚杖闲花落，凭栏芳草生。逢人须说项，生子又添丁。千叶桃难实，山茶耐久盟。	0
婥婥妆楼红袖，亭亭将阃青油。东皇天巧世无俦。定有司花妙手。十里香风晓霁，千家绮陌春游。竹西路转古扬州。歌吹只应如旧。	0
书林轻别紫云边，轺传重行北斗间。正类子卿悲异国，不同太史访名山。鞍韂腾踏双腨重，风日煎熬两鬓班。待得使回翻旧稿，只应新例又刊删。	0
别鹤声声怨夜弦，闻君此奏欲潸然。商瞿五十知无子，更付琴书与仲宣。	0
隔江屯坞自孙吴，犹记孤军出此涂。阅十九年如梦觉，历千万里几驰驱。月沉荒垒马横塞，风捲寒沙雁宿芦。忆著当时身是胆，归休毋更老江湖。	0
新安江碧郡楼危，九日登临醉袖垂。莫笑松筠岁寒地，却胜桃李艳阳时。清渟酒瑩红螺面，窈窕笙攒碧玉枝。未必尊前叹迟暮，几人如我始牵丝。	0
手援鍪弧先奋呼，盛气直传入国都。屈盘硬语押险韵，有似兵家使诈愚。专场自矜觜距黠，覆军讵意肝脑涂。堂堂老将号令肃，中营外栅如联珠。曾呼项羽作竖子，亦斥李陵为降奴。彼望麾幢已披靡，此遗巾帼聊揶揄。深藏区脱避石矢，密设鹿角埋桩株。始犹哆口学张籍，俄乃掩面如唐衢。毋庸奏凯论功级，且可按甲休师徒。献俘奚异获长狄，讳败谨勿书朱儒。君家人物盛典午，或披鹤氅击唾壶。坐观士稚无铠仗，冷笑群谢皆裤襦。安知出奇电雹速，靡待掩耳并瞬矑。再衰三竭乃引去，裹创饮血自救扶。铁鎗漫留姓名在，玉麈有益成败无。凭轼姑与君王戏，弃甲宜按军法诛。尝闻匹夫不可狃，蜂虿有毒况国乎。嗟余久矣精锐铄，驱使不禁诗酒虐。蝉嘶今懒事章句，鲸吸旧宁论升较。磨石胡庭要勒铭，策勋辕门因舍爵。备严岂虑偏师攻，理到何妨异议駮。周公尚存祓禊礼，子贡讵知观蜡乐。祈年卜稼信当务，崇饮饰游不宜数。弟子服矣鸣吻悲，似听于菟啸风壑。寒墐户牖不敢窥，顾惜床庐愁见剥。志士之愿在时清，穷人所忧惟岁恶。但当击缶赛蚕官，一壶村酒醉杨朴。	0
岁暮客商山，谪居多昼眠。梦回红药树，身落紫微天。不得亲公事，如何望俸钱。荒城共谁语，除却访同年。	0
丙寅，以王守恩爲昭義節度使，高允權爲彰武節度使，又以岢嵐軍使鄭謙爲忻州刺史領彰國節度使 彰國軍應州，時屬契丹。岢，枯我翻。 兼忻代二州義軍都部署。丁卯，以緣河巡檢使閻萬進爲嵐州刺史，領振武節度使兼嵐憲二州義軍都制置使。 憲州本樓煩監，嵐州刺史領之；唐   貞元十五年，別置監牧使；昭宗龍紀元年，李克用表置憲州。九域志：憲州治靜樂縣。靜樂古汾陽縣地。嵐憲二州相去五十里而已。嵐，盧含翻。 帝聞契丹北歸，欲經略河南，故以弘肇爲前驅，又遣閻 章：十二行本閻作謙；乙十一行本同；孔本同；張校同。 萬進出北方以分契丹兵勢。萬進，幷州人也。	1
田园须暂往，戎马惜离群。去远留诗别，愁多任酒醺。一秋常苦雨，今日始无云。山路时吹角，那堪处处闻。	0
一柱中流亦壮哉，分明世上有蓬莱。帘开庐阜层层出，船汎岷山滚滚来。夜冷神龙蟠水府，天青仙佩下瑶台。閒将玉管吹明月，勾引翩翩彩凤回。	0
六月，壬申，魏以驃騎大將軍樊子鵠爲靑膠大使，督濟州刺史蔡儁等討耿翔。 濟，子禮翻。 秋，七月，魏師至靑州，翔棄城來奔，詔以爲兗州刺史。	1
何处来蘋末，萧骚尽四邻。金茎吹晓露，玉宇动轻尘。易水离歌阕，齐纨怨思新。泛兰迷旧泽，落帽会佳辰。篱菊飘香远，庭桐坠叶频。帆开五湖客，槎去九霄人。曲沼铺纹簟，平芜偃绿茵。鸿飞资羽翮，鹰击助精神。仙驭归堪待，琴松韵更真。披襟同楚树，千古自相亲。	0
自为洛阳客，夫子吾知音。尽义能下士，时人无此心。奈何离居夜，巢鸟悲空林。愁坐至月上，复闻南邻砧。	0
大司徒司直陳崇使張敞孫竦草奏， 師古曰：草，謂創立其文。 盛稱安漢公功德，以爲：宜恢公國令如周公， 成王以周公有勳勞於天下，封以曲阜地方七百里。 建立公子令如伯禽， 魯頌閟宮之詩曰：王曰叔父，建爾元子，俾侯於魯。 所賜之品亦皆如之， 魯公之封於魯也，賜以附庸，殷民六族，大路，大旂，封父之繁   弱，夏后氏之璜，祝宗卜史，備物典策，官司彝器，白牡之牲，郊望之禮。 諸子之封皆如六子。 周公六子，封於凡蔣邢茅胙祭。師古曰：六子，伯禽之弟也。祭，側界翻。 太后以示羣公。羣公方議其事，會呂寬事起。	1
马上逢飞雪，都城触望新。天如不拟暝，树欲顿成春。霰急初鸣瓦，涂轻自压尘。洒逵先映璐，飘阙欲藏银。宛转呈歌丽，裴回逼舞真。散盐拂波乱，飞荚点星匀。密影俄飞盖，乾花看钿轮。无烦湿潘鬓，今是二毛人。	0
越井岗头松柏老，越王台上生秋草。古木多年无子孙，牛羊践踏成官道。	0
帝之自壽陽還也， 見上二月。 留兵千人戍承天軍。戍兵聞契丹北還，不爲備；契丹襲擊之，戍兵驚潰。契丹焚其市邑，一日狼煙百餘舉。 陸佃埤雅曰：古之烽火用狼糞，取其煙直而聚，雖風吹之不斜。余謂今之烽燧，豈必皆用狼糞哉！ 帝曰：此虜將遁，張虛勢也。遣親將葉仁魯將步騎三千赴之。 親將，卽亮翻。 會契丹出剽掠， 剽，匹妙翻。 仁魯乘虛大破之，丁丑，復取承天軍。	1
興元元年甲子七八四	1
四更过尽五更来，看见参旗卷复开。澄澈定非人世酒，就渠斗柄酌三杯。	0
敲驴吟雪月，谪出国西门。行傍长江影，愁深汨水魂。筇携过竹寺，琴典在花村。饥拾山松子，谁知贾傅孙。	0
征西將軍都督雍涼諸軍事夏侯玄， 雍，於用翻。 大將軍爽之姑子也。玄辟李勝爲長史，勝及尙書鄧颺欲令爽立威名於天下，勸使伐蜀；太傅懿止之，不能得。三月，爽西至長安，發卒十餘萬人，與玄自駱口入漢中。 駱口，駱谷口也。駱谷在漢中成固縣東北，北達扶風郿縣。	1
夏，四月，己丑，以李載義爲山南西道節度使，楊志誠爲幽州節度使。	1
城狐尾独束，山鬼面参覃。	0
旧知偏下石，远避亦伤弓。留落周南众，萧条冀北空。万言徒饰诈，双泪却由衷。王绩何曾醉，刘蕡本不风。	0
久辞荣禄遂初衣，曾向长生说息机。真诀自从茅氏得，恩波宁阻洞庭归。瑶台含雾星辰满，仙峤浮空岛屿微。借问欲栖珠树鹤，何年却向帝城飞。	0
全忠發河南北諸鎭丁匠數萬， 時河南北諸鎭皆附於朱全忠，發丁匠必不及鎭定幽滄四鎭。 令張   全義治東都宮室， 治，直之翻。 江浙湖嶺諸鎭附全忠者，皆輸貨財以助之。 江則鄂岳杜洪，洪州鍾傳，浙則錢鏐，湖則潭州馬殷，澧州雷彥威，嶺則廣州劉隱，皆附全忠者也。	1
南燕右衞將軍慕容雲斬李辯，帥將士家屬二萬餘口出滑臺赴德。 帥，讀曰率。 德欲攻滑臺，韓範曰：嚮也魏爲客，吾爲主人；今也吾爲客，魏爲主人。人心危懼，不可復戰， 復，扶   又翻。 不如先據一方，自立基本，乃圖進取。 微韓範之言，德若進攻滑臺，必至喪敗，固不待慕容超之時也。 張華曰：彭城，楚之舊都， 項羽都彭城，故云然。 可攻而據之。北地王鍾等皆勸德攻滑臺。尙書潘聰曰：滑臺四通八達之地， 滑臺當河津之要，魏自北渡河而南向，晉從淸水入河，秦沿渭順河而下，皆湊於滑臺。又其城旁無山陵可依，車騎舟師皆可以騁，故謂之四通八達之地。 北有魏，南有晉，西有秦，居之未嘗一日安也。彭城土曠人稀，平夷無嶮，且晉之舊鎭，未易可取。 易，以豉翻。 又密邇江淮，夏秋多水。乘舟而戰者，吳之所長，我之所短也。靑州沃野二千里，精兵十餘萬，左有負海之饒，右有山河之固，廣固城曹嶷所築， 嶷，魚力翻。 地形阻峻，足爲帝王之都。三齊英傑，思得明主以立功於世久矣。辟閭渾昔爲燕臣， 孝武太元十九年，辟閭渾爲慕容農所破，遂臣於燕。 今宜遣辯士馳說於前，大兵繼踵於後，若其不服，取之如拾芥耳。 兼弱攻昧，取亂侮亡，自三代之時仲虺已有是言，夫子定書，弗之刪也。後人泥古，專言王者之師，以仁義行之，若宋襄公可以爲鑒矣。說，輸芮翻。 旣得其地，然後閉關養銳，伺�而動，此乃陛下之關中河內也。 用荀彧說魏武之言。伺，相吏翻。 德猶豫未決。沙門竺朗素善占候， 竺，朗之俗姓。 德使牙門蘇撫問之，朗曰：敬覽三策，潘尙書之議，興邦之言也。且今歲之初，彗星起奎婁，掃虛危；彗者，除舊布新之象，奎婁爲魯，虛危爲齊。 晉天文志：奎婁胃，魯徐州。虛危，齊靑州。彗，祥歲翻，又旋芮翻，又徐醉翻。 宜先取兗州，巡撫琅邪，至秋乃北徇齊地，此天道也。撫又密問以年世，朗以周易筮之曰：燕衰庚戌，年則   一紀，世則及子。 其後燕亡於義熙六年，歲在上章閹茂。上章，庚也；閹茂，戌也。 撫還報德，德乃引師而南，兗州北鄙諸郡縣皆降之。 降，戶江翻；下同。 德置守宰以撫之，禁軍士無得虜掠。百姓大悅，牛酒屬路。 屬，之欲翻。	1
西风冷衾簟，展转布华茵。来者承玉体，去者流芳尘。适意丑为好，及时疏亦亲。衰周仲尼出，无乃为妖人。	0
秋蓂开六叶，元圣诞千年。绕殿祥风起，当空瑞日悬。道光中国主，人识大罗仙。敢赞无疆寿，香花上法筵。	0
折梅寄故人，故人青云间。青云杳无路，梦里相往还。我爱梅花娟，彼惜桃李颜。相逢不相契，何事劳追攀。守此岁寒心，持以遗所欢。	0
丙子，肅王詳薨。 詳，皇子也。	1
鹓鸿俱失侣，同为此地游。露浥荷花气，风散柳园秋。烟草凝衰屿，星汉泛归流。林高初上月，塘深未转舟。清言屡往复，华樽始献酬。终忆秦川赏，端坐起离忧。	0
乙亥，魏主還平城。 是年夏，書魏主如陰山。	1
白丁攘臂犯长安，翠辇苍黄路屈盘。丹凤有情尘外远，玉龙无迹渡头寒。静怜贵族谋身易，危惜文皇创业难。不将不侯何计是，钓鱼船上泪阑干。	0
沈沈三殿燕华绅，云覆端门瑞气新。昼漏未移天正午，此时兼有日重轮。	0
梵楼佛火千轮出，汉畤神光百道来。为报金吾休禁夜，太平箫鼓宴钧台。	0
主人铁石广平心，白玉堂中特细吟。已觉江南得春晚，悬知塞北更寒深。放开清影登文局，写出孤芳入素琴。保养阳和调鼎实，岁寒莫受雪霜侵。	0
明光宫高丽鳷鹊，三声朝鸡报宫钥。车如流水马如龙，门外斗量无处著。归来日晏仆亦痡，豪芒饱暖归妻孥。岂无道德绚烂者，意作霖雨言为谟。何人著眼高蓬荜，彊仕之年发如漆。便抽手版挂衣冠，把住穷愁甘似蜜。人言进退诚两涂，退者真智进者愚。要当程力之所底，未省逸路排轻车。马侯制行如圭璧，五色文章发金石。不知持此将安之，天下宝当天下惜。秋郊凉入菰蒲间，新诗落笔不作难。应怜俗驾难回者，更费移文过北山。	0
青门走马趁心期，惆怅归来已校迟。应过唐昌玉蕊后，犹当崇敬牡丹时。暂游还忆崔先辈，欲醉先邀李拾遗。尚残半月芸香俸，不作归粮作酒赀。	0
崄势围空断壁圆，四时常见聚云烟。为霖救旱今何在，徒有遗文记昔年。	0
义髻抛河里，黄裙逐水流。	0
高爽清凉郡，登临佳丽都。上连三蜀重，旁挟两淮趋。天分光牛斗，溪行走舳舻。新林天际浦，青草柳边湖。丁令鹤归晚，琴高鲤疾驱。高城布渠答，近市表浮屠。龙具深耕雨，牛车富入租。钟鱼广教饭，箫鼓敬亭巫。祷请俱先诣，斋修必尽愚。虔恭问杯珓，畴昔梦摴蒱。桃李万家邑，鱼盐百贾区。棋争三品胜，钱为七郎输。湖上同皇甫，楼中记独孤。五云裘可作，天马锦应无。射的穿云白，莲房照水乌。山精今及采，鹰爪得同拘。右史隶题榜，太和存漏壶。劘牙虞吏像，衣褐卯神图。蝎走收宵螫，蜂欢保穴雏。泉甘黄檗旧，茶隽白云腴。幽寂谷留马，凌歊舟若凫。山登天柱石，沙暖句溪蒲。洞启三天秘，滩愁六刺迂。轻烟藏石女，微雨浴花姑。半夜笛声起，临轩桂影敷。谢公亭别范，孔子井犹洙。舟起鹭前导，桥横龙未雩。子安飞远近，杜宇诉朝晡。示爽归田约，怀冰洒篆娱。白公谢霞绮，荀媪进彫胡。神王能旁达，心闲免外虞。白龟飞入楚，赤马棹通吴。孤枕喧鼯鼠，南亭听蟪蛄。贡先红毯贵，俗尚褐袍粗。蝉蜕裴丞相，聪明陆大夫。刘诗送拄杖，班传出葫芦。露柱从师指，金杯受赐殊。汉书国史法，心要藏经郛。鲋活有奇术，归还真梦驱。苦心思懿老，一钵走元孚。潜隐大中主，躬行外域膜。储神天北极，系念水西隅。内屏如来地，当阳造化炉。千年犹可想，一绝定非谀。昔在中书省，亲闻大禹谟。土阶临黼座，文石上丝絇。红绕当阶药，阴留一院梧。不才持史笔，有愧但书厨。卜筑随鲲徙，囚山与鵩俱。忘怀从北院，归命只南庐。作赋先招隐，移文卒谢逋。晚归真发覆，岂意辱嘘枯。黄屋南巡岳，侯圭毕会涂。时持莘野鼎，来采会稽菰。圣主新更化，羁臣首辨诬。书修天禄阁，游并道山儒。汩没颜容改，因循岁月徂。此生甘泛梗，馀论许分符。节近书云日，轮驱画鹿朱。川华冰片合，山曲卧屏纡。入腊占三白，登堂展七扶。人家多露积，村鼓不鸣桴。身奉三年最，魂收一纪逾。可无人叹息，粗免鬼揶揄。夜引星朝斗，晨瞻日出嵎。两旗叹潦倒，五马忘崎岖。严濑犹如睦，昆山恐是苏。深怜百口逐，只办四方糊。旋磨鱼千里，弥缝金十奴。何如今守馥，犹愧旧官呼。笏有看山拄，歌无击缶呜。江山真肺腑，鱼鸟自葭莩。正赖管城子，能招墨客徒。李梅诗格律，斑竹政规模。事省囚宽系，年丰酒易沽。近分天驷监，遣牧决波騟。苗狝申军法，蕃宣奉帝俞。校旗推妙手，啮镞视张弧。杼轧丝双茧，篁包米一桴。遇风专戒火，听雨甚忧圩。酒盏经旬把，歌茵特地铺。赐金誇魏绛，顾曲少周瑜。硕果园林密，春山雨露濡。木瓜红镂体，银杏绿匀肤。栗发风前罅，柑垂霜后株。蚁侵梨酿蜜，盘走芡圆珠。野蔌多将■，春盘细剪蒌。谁同九日菊，难得一枝萸。水阅寻鱼鷘，沙连合阵鸬。爱闲多闭阁，因事或操觚。敏捷惭铜钵，工夫体辘轳。僧谈曾接会，老境合师瞿。窗月重重镜，松风一一竽。饫餐佳境蔗，旋鲙早秋鲈。本是烟霞痼，何疑山泽癯。计难出柏马，收必在桑榆。旧事论新事，今吾非故吾。意中不足致，身外复何须。朝市安能隐，田园久已芜。斯言诚有味，端不减醍醐。	0
采撷殊未厌，忽然已成阴。蝉鸣看不见，鹤立赴还深。	0
春，二月，甲寅，詔曰：朕親率天下農耕以供粢盛， 稷曰明粢，在器曰盛。盛，時征翻。 皇后親桑以供祭服；其具禮儀！	1
晚凉可爱，是黄昏人静，风生蘋叶。谁作秋声穿细柳，初听寒蝉凄切。旋采芙蓉，重熏沈水，暗里香交彻。拂开冰簟，小床独卧明月。老来应免多情，还因风景好，愁肠重结。可惜良宵人不见，角枕兰衾虚设。宛转无眠，起来闲步，露草时明灭。银河西去，画楼残角呜咽。	0
尺五天边看颉颃，参辰出处九星霜。未令掌诰吟红药，屡喜嘉言贡皂囊。怀绂寓居欣会弁，监州岁晚客殊方。柱林赖有诗书帅，好共骖鸾上玉堂。	0
甲戌，補闕薛謙光上疏， 上，時掌翻。 以爲：選舉之法，宜得實才，取捨之間，風化所繫。今之選人，咸稱覓舉，奔競相尙，諠訴無慚。 選，宣戀翻。 至於才應經邦，惟令試策；武能制敵，止驗彎弧。昔漢武帝見司馬相如賦，恨不同時，及置之朝廷，終文園令， 漢司馬相如爲子虛賦，武帝讀而善之，曰：朕獨不得與此人同時！楊得意曰：臣邑人司馬相如自言爲此賦。上召以爲郞，後爲孝文園令，病免而卒。 知其不堪公卿之任故也。吳起將戰，左右進劍，起曰：將者提鼓揮桴，臨敵決疑，一劍之任，非將事也。 將者非將，卽亮翻。桴，方無翻。 然則虛文豈足以佐時，善射豈足以克敵！要在文吏察其行能，武吏觀其勇略，考居官之臧否， 行，下孟翻。否，音鄙。 行舉者賞罰而已。	1
七返还丹人怎晓，晓后有何难。夜静存神向内观。神水满泥丸。搬运金精无夜昼，呼吸不曾闲。功行成时出世寰。名姓列仙班。	0
冥搜浑不见诗踪，却在陶然一醉中。到得醒来诗又去，曲君那有许神通。	0
一林啼鸟不知名，应怪山翁此地行。化蝶与周俱是梦，游鱼知我久忘情。胸中丘壑真馀事，世上功名畏后生。但得盈樽供自酌，何妨人境卧渊明。	0
重屋祗承敬勿休，前星主鬯贰凝旒。度筵九尺陈黄目，助祭诸王未白头。精意已知通烈祖，仪文元不减圜丘。两阶屡舞苗民格，何况金穰岁有秋。	0
共恨春不长，逡巡就摇落。一见洞中天，真知世间恶。	0
一冬妍晴春意早，微茫已到閒花草。山翁平生见事迟，未缉牛衣编稻藁。明日是春那得寒，玄冥不作寻常看。交割与春排当处，万里瑶林列银树。茅庵有诗人，肺渴方生尘。不知谁何驷六虬兮上天作乐府，落笔殿前如有神。帝咨汝岳锡圭土，佚以宽閒之野寂寞滨。玉田界天旁无邻，有梅百本为宾亲。昨夜枝上犹是月，今日枝上浑是雪。春工未必办此奇，纵使巧迟宁速拙。雪诗不当梅花诗，诗成合报孤山知。老逋醉眠呼不醒，霜竹付与何人吹。古声久不入俚耳，有诗宁似无诗时。自撼枝头供一嚼，了了此心清净觉。谓为梅又冷冰冰，道是雪来香莫莫。	0
匈奴壺衍鞮單于死，弟左賢王立爲虛閭權渠單于，以右大將女爲大閼氏，而黜前單于所幸顓渠閼氏。 顓渠閼氏，單于之元妃也；其次爲大閼氏。將，卽亮翻。閼氏，音煙支。 顓渠閼氏父左大且渠怨望。 且，子閭翻。 是時漢以匈奴不能爲邊寇，罷塞外諸城以休百姓。 師古曰：外城，塞外諸城也，如光祿塞受降城遮虜障等城是也。 單于聞之，喜，召貴人謀，欲與漢和親。左大且渠心害其事，曰：前漢使來，兵隨其後。今亦效漢發兵，先使使者入。乃自請與呼盧訾王各將萬騎，南旁塞獵，相逢俱入。 訾，子移翻。旁，步浪翻。 行未到，會三騎亡降漢，言匈奴欲爲寇。 降，戶江翻。 於是天子詔發邊騎屯要害處，使大將軍軍監治衆等四人 師古曰：治衆者，軍監之名。余據軍監位次軍正。 將五千騎，分三隊，出塞各數百里，捕得虜各數十人而還。時匈奴亡其三騎，不敢入，卽引去。是歲，匈奴饑，人民畜產死什六七，又發兩屯各萬騎以備漢。其秋，匈奴前所得西嗕居左地者， 孟康曰：嗕，音辱，匈奴種。師古曰：嗕，音奴獨翻。余謂西嗕自是一種，爲匈奴所得，使居左地耳，非匈奴種也。 其君長以下數千人皆驅畜產行，與甌脫戰，所殺傷甚衆，遂南降漢。	1
县前苏小旧荒坟，应作行云入梦频。犹胜白公尉盩厔，庭花刚唤作夫人。	0
竹褪粉痕新，销磨九十春。中年真率性，上古太平人。有梦诗将圣，无愁酒不神。静看红紫路，翻覆几回尘。	0
巫山十二郁苍苍，片石亭亭号女郎。晓雾乍开疑卷幔，山花欲谢似残妆。星河好夜闻清佩，云雨归时带异香。何事神仙九天上，人间来就楚襄王。	0
胸中历历古人诗，妙用纵横自一机。管得杜韩惊且泣，斓斑要作百家衣。	0
初，匈奴劉猛死， 見七十九卷武帝泰始八年。 右賢王去卑之子誥升爰代領其衆。誥升爰卒，子虎立，居新興，號鐵弗氏， 鐵弗氏之後爲赫連勃勃。 與白部鮮卑皆附於漢。 考異曰：劉琨集作百部，今從後魏書晉書。 劉琨自將擊虎， 將，卽亮翻。考異曰：帝紀：七月，劉聰及王彌圍壺關，琨使兵救之，爲聰所敗。王廣等及聰戰，又敗。龐惇以郡降賊。十六國春秋：淵五月，遣聰攻壺關，敗韓述黃肅。六月，晉遣王廣等來討。七月，戰於長平，晉師敗，劉惇以壺關降。按劉琨集載六月癸巳，琨答太傅府書曰：聰彌入上黨龐惇不能禦。又曰：安居失利，韓述授首，封田之敗，黃肅不還，浹辰之間，名將仍殄。又曰：卽重遣江陶都尉張倚領上黨太守，疾據襄垣；續遣鷹揚將軍趙擬梁余都尉李茂與倚併力，輕行夜襲。賊捐棄輜車，宵遁而退，追尋討截，獲三分之二。當聰彌之未走，烏丸劉虎構爲變逆，西招白部，遣使致任，稱臣於淵，殘州困弱，內外受敵，輒背聰而討虎，自四月八日攻圍。然則琨   討虎以上事，皆在四月以前也。蓋晉漢二史，皆據奏報，事畢而言之；今依琨集爲定。 劉聰遣兵襲晉陽，不克。	1
惜也天然一段奇，如何万古罕人知。只今弄月吟风处，孔子明言是孝慈。	0
孤城上与白云齐，万古荒凉楚水西。官舍已空秋草绿，女墙犹在夜乌啼。平江渺渺来人远，落日亭亭向客低。沙鸟不知陵谷变，朝飞暮去弋阳溪。	0
曾看画图劳健羡，如今亲见画犹粗。减除天半石初泐，欠却几株松未枯。题像阁人渔浦叟，集生台鸟谢城乌。我来一听支公论，自是吾身幻得吾。	0
庐山道士夜携琴，映月相逢辨语音。引坐霜中弹一弄，满船商客有归心。	0
夜雨鸣檐送五更，不惊高卧最多情。窗间细视花无恙，墙外随听屐有声。数把柔丝堤柳嫩，一奁方镜闸波清。出门眼界殊明洁，但觉春寒处处生。	0
雨过风来午暑清。榴花红照眼，向人明。一枝低映宝钗横。菖蒲酒，玉碗十分斟。引满听新声。小轩帘半卷，远山青。几人闲处见闲情。醒还醉，为趣妙难名。	0
燕人有自中山至龍城者，言拓跋涉珪衰弱，司徒德完守鄴城。會德表至，勸燕主寶南還，寶於是大簡士馬，將復取中原。遣鴻臚魯邃册拜德爲丞相冀州牧， 臚，陵如翻。 南夏公侯牧守皆聽承制封拜。 夏，戶雅翻。 十一月，癸丑，燕大赦。十二月，調兵悉集，戒嚴在頓， 調，徒弔翻。頓者，次舍之所。 遣將軍啓崙南視形勢。 崙，盧昆翻。	1
侵星裹饭下高山，负石趋城得米还。不识往来为几里，只言住处指云间。	0
幽事晚山色，幽斋春雨馀。乱红攲涧水，浮绿涨郊墟。北牖迸新笋，西园生野蔬。槿篱绕茅屋，已分老樵渔。	0
左羽林中郞將來子珣坐事流愛州，尋卒。 愛州至京師八千八百里，東都八千一百里。將，卽亮翻。卒，子恤翻。	1
澄江霁月清无对。鲁酒何须醉。人怜贫病不堪忧。谁识此心如月、正含秋。再三涝漉方知处。试向波心去。迢迢空劫勿能收。谩道从来天地、与同流。	0
天涯即爱州，谪去莫多愁。若似承恩好，何如傍主休。瘴昏铜柱黑，草赤火山秋。应想尧阴下，当时獬豸头。	0
大道何异，俗情如花。生前境趣，车碾黄砂。无垢住相，勿用称誇。非亲我亲，六合为家。	0
刘超游召郤诜陪，为忆池亭旧赏来。红杏花旁见山色，诗成因触鼓声回。	0
带湖佳处，仿佛真蓬岛。曾对金樽伴芳草。见桃花流水，别是春风，笙歌里，谁信东君会老。功名都莫问，总是神仙，买断风光镇长好。但如今，经国手，袖里偷闲，天不管、怎得关河事了。待貌取、精神上凌烟，却旋买扁舟，归来闻早。	0
十二月，東魏以侯景爲司徒，中書令韓軌爲司空；戊子，以孫騰錄尙書事。	1
今日方行第一程，看来已觉此身轻。若还归到湖山里，何啻乘云上玉清。	0
郗超以溫故，朝中皆畏事之。謝安嘗與左衞將軍王坦之共詣超，日旰未得前， 旰，古案翻。 坦之欲去，安曰：獨不能爲性命忍須臾邪？ 史言謝安於風流之中，能處事應物。又郗超勢燄如此，桓溫旣死之後，超得終於牖下，蓋以智免也。爲，于僞翻。	1
画船横倚烟溪半。春入吴山遍。主人凭客且迟留，程入花溪远远。数声芦叶，两行霓袖，几处成离宴。纷纷归骑亭皋晚。风顺樯乌转。古今为别最消魂，因别有情须怨。更独自、尽上高台望，望尽飞云断。	0
八月，丙申，宜都王至建康，羣臣迎拜於新亭。徐羨之問傅亮曰：王可方誰？亮曰：晉文景以上人。羨之曰：必能明我赤心。亮曰：不然。 亮固知其不得免矣。	1
辞阁玉堂东，依然昔所从。旧池空叹凤，残友不成龙。制藁流尘积，砖花驳藓重。过车三步约，何日酹茔松。	0
昼落无声夜有声，只堪醉听不堪醒。檐牙半点能多少，滴入苔阶一寸青。	0
二年憔悴在三鸦，无米无钱怎养家。每日两餐唯是藕，看看口里出莲花。	0
南宫鸳鸯地，何忽乌来止。故人锦帐郎，闻乌笑相视。疑乌报消息，望我归乡里。我归应待乌头白，惭愧元郎误欢喜。	0
高浪崩奔捲白沙，悠悠极望入天涯。谁能脱落尘中意，乘兴东游坐石槎。	0
骑鲸好向云端去。踏花偶为狂朋住。笑语凛生风。眼高四海空。羊裘冲雨露。我是渔樵侣。已趁白鸥归。长江自在飞。	0
冬，十一月，丁卯朔，日有食之。	1
辛巳，武陵昭王曄卒。	1
時江水淺陿， 陿，與狹同。 夏侯尙欲乘船將步騎入渚中安屯， 渚，洲也，卽江陵之中洲也。 作浮橋，南北往來，議者多以爲城必可拔。董昭上疏曰：武皇帝智勇過人，而用兵畏敵，不敢輕之若此也。 言行兵不敢履危道。 夫兵好進惡退， 好，呼到翻。惡，烏路翻。 常然之數。平地無險，猶尙艱難，就當深入，還道宜利，兵有進退，不可如意。今屯渚中，至深也；浮橋而濟，至危也；一道而行，至陿也。三者，兵家所忌，而今行之。賊頻攻橋，誤有漏失， 謂橋或爲敵所斷也。 渚中精銳非魏之有，將轉化爲吳矣。臣私慼之，忘寢與食， 慼，憂也。 而議者怡然不以爲憂，豈不惑哉！加江水向長， 長，知兩翻。 一旦暴增，何以防禦！就不破賊，尙當自完，柰何乘危，不以爲懼！惟陛下察之。帝卽詔尙等促出。吳人兩頭並前，魏兵一道引去，不時得泄， 泄，去也。 僅而獲濟。吳將潘璋已作荻筏，欲以燒浮橋，會尙退而止。後旬日，江水大漲，帝謂董昭曰：君論此事，何其審也！會天大疫，帝悉召諸軍還。	1
秋色遽如许，客心徒自惊。盈盈露花泣，策策风树鸣。别影讵可吊，强怀不能平。轩车几时还，恻怆难为情。	0
爱君蓝水上，种杏近成田。拂径清阴合，临流彩实悬。清香和宿雨，佳色出晴烟。懿此倾筐赠，想知怀橘年。芳馨来满袖，琼玖愿詶篇。把玩情何极，云林若眼前。	0
街头春柳弄疏柔，闭户何曾一醉谋。只道将家对寒食，三千风雨隔松楸。	0
有客携家酿，敲门访病翁。一春寒食过，幽寺晚晴中。嫩竹扶檐绿，残花盖地红。牢愁赖君破，归意莫匆匆。	0
梦回酒醒不知处，月静人稀方忆君。	0
灾祸妖祥判立谈，白头犹舞茜衣衫。卖符效速抛农业，治祟年深转法衔。三老赛冬为杀豕，四婆开岁倩祈蚕。暮归舍下分馀胙，不信人间有季咸。	0
满池春水何人爱，唯我回看指似君。直似挼蓝新汁色，与君南宅染罗裙。	0
蜀山苍翠陇云愁，銮驾西巡陷几州。唯有萦回深涧水，潺湲不改旧时流。	0
九天王母皱蛾眉，惆怅无言倚桂枝。悔不长留穆天子，任将妻妾住瑶池。	0
晓入清和尚袷衣，夏阴初合掩双扉。一声拨谷桑柘晚，数点舂锄烟雨微。贫养山禽能个瘦，病关芳草就中肥。明朝早起非无事，买得莼丝待陆机。	0
此庙何神三十郎，问郎行客忒琅珰。荒阶枕籍无人问，风露满堂清夜长。	0
曲水传觞盛，皇祇布德初。海波翻雅奏，云露湿华裾。晴送君恩暖，寒收物意舒。春耕无叹息，庶不负于胥。	0
山静色不改，溪深流自迟。缓行聊寓目，小立却支颐。樵斧寒尤响，渔舟晚更移。老夫无伴侣，稚子独追随。	0
初太傅越與苟晞親善，引升堂，結爲兄弟。司馬潘滔說越曰：兗州衝要，魏武以之創業。 事見六十卷六十一卷。 苟晞有大志，非純臣也，久令處之，則患生心腹矣。 處，昌呂翻。 若遷于靑州，厚其名號，晞必悅。公自牧兗州，經緯諸夏，藩衞本朝，此所謂爲之於未亂者也。 老子曰：其安易持，其未兆易謀，其脆易破，其微易散；爲之於未有，治之於未亂。緯，于貴翻。夏，戶雅翻。朝，直遙翻。 越以爲然。癸卯，越自爲丞相，領兗州牧，都督兗豫司冀幽幷諸軍事。 杜佑曰：晉司徒與丞相通職，更置迭廢，未嘗並立，至永嘉元年始兩置焉，王衍爲司徒，東海王越爲丞相。 以晞爲征東大將軍開府儀同三司，加侍中假節都督靑州諸軍事，領靑州刺史，封東平郡公。越晞由是有�。 爲   後晞馳檄罪狀越張本。	1
庾信文章老更成，凌云健笔意纵横。今人嗤点流传赋，不觉前贤畏后生。杨王卢骆当时体，轻薄为文哂未休。尔曹身与名俱灭，不废江河万古流。纵使卢王操翰墨，劣于汉魏近风骚。龙文虎脊皆君驭，历块过都见尔曹。才力应难誇数公，凡今谁是出群雄。或看翡翠兰苕上，未掣鲸鱼碧海中。不薄今人爱古人，清词丽句必为邻。窃攀屈宋宜方驾，恐与齐梁作后尘。未及前贤更勿疑，递相祖述复先谁。别裁伪体亲风雅，转益多师是汝师。	0
闭门秋雨湿墙莎，俗客来稀野思多。已扫书斋安药灶，山人作意早经过。	0
初，霍仲孺吏畢歸家， 霍仲孺，本河東平陽縣吏，給事平陽侯家，與侍者衞少兒私通而生去病。吏畢，言爲吏畢，免歸家也。 娶婦，生子光。去病旣壯大，乃自知父爲霍仲孺。會爲票騎將軍，擊匈奴，道出河東，遣吏迎仲孺而見之，大爲買田宅奴婢而去； 爲，于僞翻。 及還，因將光西至長安，任以爲郞，稍遷至奉車都尉 任，保任也。帝置奉車都尉，掌御乘輿車，秩比二千石。 光祿大夫。	1
高台芜没曲池平，十万人家古县城。烟水云山屏画里，阖闾坟域旧都名。	0
瑞宿当年降世间，祁山深处著仙坛。梅开冰壑珊瑚瘦，崖耸晴空碧玉寒。清气胚成龟鹤相，丹田炼就虎龙蟠。待教须鬓浑如雪，恰写耆英与世看。	0
清唱闻之妓女家，依稀犹似后庭花。重楼复阁参天起，不见佳人张丽华。	0
南极秋来光烛天，琴堂此夕寿诗仙。庞公戊子孰小大，寇相中元相后先。制锦从容才有刃，嚼丹赋咏笔如椽。交梨火枣君家物，从此蓬莱不计年。	0
东阳世系出翘英，刮目神肤两共清。洛纸文雄钱万选，郤堂科美佛千名。春风适馆仙軿密，海曲夸乡县绶轻。上最三年归路稳，中阿芳意满菁菁。	0
圣后乘乾日，皇明御历辰。紫宫初启坐，苍璧正临春。雷雨垂膏泽，金钱赠下人。诏酺欢赏遍，交泰睹惟新。	0
大妇刺绣文，中妇缝罗裙。小妇无所作，娇歌遏行云。丈人且安坐，金炉香正薰。	0
短亭车马地，送子一盘桓。不畏离群久，所嗟行路难。晒衣云日薄，扑面水风酸。圣有中庸训，时时著意看。	0
古往今来恨莫穷，不如沈醉卧春风。雀儿无角长穿屋，鹦鹉能言却入笼。柳惠岂嫌居下位，朱云直去指三公。闲思郭令长安宅，草没匡墙旧事空。	0
壬子，彭城王雄章武王休叛奔峻。雄，釋之子也。 彭城王釋，宣帝弟穆王權之子；章武王休，義陽王望之孫。	1
甲寅，封皇子元方爲周王，元禮爲鄭王，元嘉爲宋王，元則爲荆王，元茂爲越王。	1
穴鼠何须窭数衔，粗官不用苦高谈。夜倾绿蚁风吹竹，昼拥黄紬雪覆庵。每作微词还自笑，偶渐馀润亦成酣。公诗精绝非伦拟，自古骚人尽在南。	0
柳陌莺初啭，梅梁燕始归。和风泛紫若，柔露濯青薇。日艳临花影，霞翻入浪晖。乘春重游豫，淹赏玩芳菲。	0
晓鼓鼕鼕星汉微，佩金鸣玉斗光辉。出门各自争岐路，至老何人免是非。大道不应由曲取，浮生还要略知机。故园华表高高在，可得不如丁令威。	0
离居星岁易，失望死生分。酒瓮凝馀桂，书签冷旧芸。江风吹雁急，山木带蝉曛。一叫千回首，天高不为闻。	0
小雪疏烟杂瑞光，清波寒引御沟长。曈曈日色笼丹禁，杳杳鞭声出建章。鹓鹭偶叨陪下列，天阊聊启望中央。归来喜气倾新句，满座疑闻锦绣香。	0
抱石寒泉涌帝青，净涵窟宅驻鲵鲸。谁知润物功无尽，只见岩腰鉴样平。	0
閏月，乙巳，鄧禹上大司徒梁侯印綬； 上，時掌翻；下同。 詔還梁侯印綬，以爲右將軍。馮異與赤眉約期會戰，使壯士變服與赤眉同，伏於道側。旦日，赤眉使萬人攻異前部，異少出兵以救之； 所以示弱也。 賊見勢弱，遂悉衆攻異，異乃縱兵大戰。日昃，賊氣衰，伏兵卒起，衣服相亂，赤眉不復識別， 卒，讀曰猝。復，扶又翻。別，彼列翻。 衆遂驚潰；追擊，大破之於崤底， 崤谷之底也。賢曰：卽崤阪也，在今洛州永寧縣西北。 降男女八萬人。 降，戶江翻。 帝降璽書勞異曰： 勞，力到翻。 始雖垂翅回谿，終能奮翼澠池，可謂失之東隅，收之桑楡。 賢曰：淮南子曰：至於衡陽，是謂隅中。又前書谷永曰：太白出西方，六十日，法當參天；今已過期，尙在桑楡間。桑楡，謂晚也。余按淮南   子曰：西日垂景在樹端，謂之桑楡。 方論功賞，以答大勳。	1
群峰过雨涧淙淙，松下扉扃白鹤双。香透经窗笼桧柏，云生梵宇湿幡幢。蒲团僧定风过席，苇岸渔歌月堕江。谁悟此生同寂灭，老禅慧力得心降。	0
吹嘘于喁，披拂氤氲。众窍咸作，潜运化钧。恩大功丰，酬神维恭。嘉赠盈箱，于物有容。	0
溪南北，本自一渔舟。烟雨几盟鸥。白鱼不负鸬鹚杓，青蓑不减鹔鹴裘。怎无端，贪射策，觅封侯。既不似、古人能识字。又不似、今人能识事。空老去，自宜休。帝乡五十六朝暮，人间四十四春秋。问何如，茅一把，橘千头。	0
吾友赵景明，材绝世不近。疏通无流连，豪俊有细谨。尤精人间事，照见肝膈隐。忽然奋须髯，万事供指准。汉士兴伐胡，唐军业诛镇。久已受褒封，谁能困嘲摈。四十七年前，时节忧患尽。去作江陵公，风雨结愁愠。昔称长官贵，今叹服劳窘。夜光傥无因，早晦行自引。田园多遁夫，未必抱奇蕴。勉发千钧机，一射强虏殒。	0
陸贄自咸陽還，上言：賊泚�誅，保聚宮苑， 上，時掌翻。還，從宣翻，又音如字。泚，且禮翻，又音此。朱泚自據長安，居白華殿，重兵多在苑中，故言保聚宮苑。 勢窮援絕，引日偸生。懷光總仗順之師，乘制勝之氣， 謂醴泉之勝也。 鼓行芟翦，易若摧枯， 芟，所銜翻。易，以豉翻。 而乃寇奔不追，師老不用，諸帥每欲進取，懷光輒沮其謀。 諸帥，謂李晟楊惠元等。帥，所類翻。沮，在呂翻。 據茲事情，殊不可解。 解，戶買翻，曉也。 陛下意在全護，委曲聽從，觀其所爲，亦未知感。若不別務規略，漸思   制持，惟以姑息求安，終恐變故難測。此誠事機危迫之秋也，固不可以尋常容易處之。 易，弋豉翻。處，昌呂翻。 今李晟奏請移軍，適遇臣銜命宣慰， 晟，成正翻。銜，戶緘翻。 懷光偶論此事，臣遂汎問所宜。懷光乃云：李晟旣欲別行，某亦都不要藉。 要者，須其用；藉者，借其力。當時諸鎭有要藉官，所以名官之意亦如此。 臣猶慮有翻覆，因美其軍盛強。懷光大自矜誇，轉有輕晟之意。臣又從容問云： 從，千容翻。 回日，或聖旨顧問事之可否，決定何如？懷光已肆輕言，不可中變，遂云：恩命許去，事亦無妨。 言上已許李晟去咸陽，則其移軍於事體無妨也。 要約再三， 要，一遙翻。 非不詳審，雖欲追悔，固難爲辭。伏望卽以李晟表出付中書，敕下依奏， 敕下李晟，依其所奏也。下，戶嫁翻。 別賜懷光手詔，示以移軍事由。 事由，猶言事因也。 其手詔大意云：昨得李晟奏，請移軍城東以分賊勢。 東渭橋在京城東，故云然。晟，成正翻。 朕本欲委卿商量，適會陸贄回奏云，見卿語及於此，仍言許去事亦無妨，遂敕本軍允其所請。如此，則詞婉而直，理順而明，雖蓄異端，何由起怨！上從之。	1
瑶池初见一枝梅，为爱清香特地栽。今日御栏风露好，胜如山路雪中开。	0
落照红犹剩，初星白未真。霜威能夺月，寒力故欺人。哀雁知谁怨，吟蛩独我亲。老来忧患里，忍泪已沾巾。	0
八月，庚申，晉王以習爲成德留後，又命天平節度使閻寶相州刺史史建瑭將兵助之，   自邢洺而北。文禮先病腹疽；甲子，晉兵拔趙州，刺史王鋋降， 鋋，音蟬。 晉王復以爲刺史，文禮聞之，驚懼而卒。其子處瑾祕不發喪，與其黨韓正時謀悉力拒晉。九月，晉兵渡滹沱，圍鎭州， 范成大北使錄曰：過滹沱河五里至鎭州。 決漕渠以灌之，獲其深州刺史張友順。壬辰，史建瑭中流矢卒。 中，竹仲翻。	1
殷红浅碧旧衣裳，取次梳头闇澹妆。夜合带烟笼晓日，牡丹经雨泣残阳。低迷隐笑原非笑，散漫清香不似香。频动横波嗔阿母，等闲教见小儿郎。	0
轻舟南垞去，北垞淼难即。隔浦望人家，遥遥不相识。	0
久远知谁更解珍，即今犹见墨如新。难怀白璧归秦国，尚喜乌嘷属楚人。	0
十一月，漢主以尙書令費禕爲大將軍錄尙書事。	1
矛头淅米末途难，活计僧梳刖屦间。老去欢悰如泼水，向来愚见欲移山。身穿犊鼻朝朝冷，眼见蝇头字字艰。扶病来为村学究，始知穷乏累清閒。	0
一子落天上，生此青璧枝。歘从山之幽，斸断云根移。劲挺隐圭质，盘珊缇油姿。叶彩碧髓融，花状白毫蕤。棱层立翠节，偃蹇樛青螭。影澹雪霁后，香汎风和时。吾祖在月竁，孤贞能见怡。愿老君子地，不敢辞喧卑。	0
莫怪红巾遮面笑，春风吹绽牡丹花。	0
牙筹入手风前快，玉李行天镜里看。紫闼青规吾不梦，子言欲试故应难。	0
夏屋封何处，山田有卧牛。蟠根走伊水，回首负嵩丘。忠孝家风备，哀荣礼秩优。龙鸾舞宸翰，万古照松楸。	0
景達性剛直，唐主與宗室近臣飮，馮延己延魯魏岑陳覺輩，極傾諂之態，或乘酒喧笑；景達屢訶責之，復極言諫唐主，以不宜親近佞臣。 屢，力主翻。復，扶又翻。近，巨靳翻。 延己以二弟立非己意，欲以虛言德之；嘗宴東宮，陽醉，撫景達背曰：爾不可忘我！景達大怒，   拂衣入禁中白唐主，請斬之；唐主諭解，乃止。 按是時陳覺馮延魯攻福州，史言其侍飮極傾諂之態，槪言其常時，非必拘此時也。 張易謂景達曰：羣小交構，禍福所繫。殿下力未能去，數面折之， 去，羌呂翻。數，所角翻。折，之舌翻。 使彼懼而爲備，何所不至！自是每遊宴，景達多辭疾不預。	1
春，二月，馮奉世還京師，更爲左將軍，賜爵關內侯。	1
魏尉元遣孔伯恭帥步騎一萬拒沈攸之， 帥，讀曰率。騎，奇寄翻。 又以攸之前敗所喪士卒瘃墮膝行者悉還攸之，以沮其氣。 喪，息浪翻。瘃，陟玉翻，寒瘡也。沮，在呂翻。 上尋悔遣攸之等，復召使還。 復，扶又翻。 攸之至焦墟，去下邳五十餘里，陳顯達引兵迎攸之至睢淸口， 淸水合於泗水，故泗水亦得淸水之名。水經註：泗水過下邳縣西，又東南得睢水口。泗水又東南入于淮水，故謂之睢淸口。睢，音雖。 伯恭擊破之。攸之引兵退，伯恭追擊之，攸之大敗，龍驤將軍姜彥產之等戰沒。攸之創重， 驤，思將翻。創，初良翻。 入保顯達營；丁酉夜，衆潰，攸之輕騎南走，委棄軍資器械以萬計，還屯淮陰。	1
百虫感秋阴，入夜声更切。问尔苦何事，到晓啼不歇。盈庭不可止，蓊秽藏万穴。会是天使然，相将送凋节。	0
且喜屋无穿隙雪，未愁漏尽满靴霜。纸帏布被从牢落，赖有希牙齿颊香。	0
谁此种秋色，令人看莫穷。正垂云梦雨，不奈洞庭风。昔出长安道，独游隋苑东。当时今日思，须信苦相同。	0
沙头小燕鸣春和，杨柳垂丝烟倒拖。将军楼船发浩歌，云樯高插天嵯峨。白虹走香倾翠壶，劝饮花前金叵罗。神鳌驾粟升天河，新承雨泽浮恩波。	0
欲明篱被风吹倒，过午门因客到开。忍苦可能遭鬼笑，息机应免致鸥猜。岳僧互乞新诗去，酒保频徵旧债来。唯有狂吟与沈饮，时时犹自触灵台。	0
西秦丞相南川宣公出連乞都卒。 南川，地名。宣，諡也。	1
始，懷光方強，朱泚畏之，與懷光書，以兄事之，約分帝關中，永爲鄰國。及懷光決反，逼乘輿南幸， 泚，且禮翻，又音此。乘，繩證翻。 其下多叛之，勢益弱。泚乃賜懷光詔書，以臣禮待之，   且徵其兵。懷光慚怒，內憂麾下爲變，外怒李晟襲之，遂燒營東走，掠涇陽等十二縣，雞犬無遺。 考異曰：舊高郢傳曰：懷光將歸河中，郢言：西迎大駕，豈非忠乎！懷光不聽。按德宗因懷光迫逐，遂幸梁州。借使懷光欲迎駕，德宗豈肯來乎！今不取。 及富平， 懷光行及富平也。 大將孟涉段威勇將數千人奔于李晟，將士在道散亡相繼。至河中，或勸河中守將呂鳴岳焚橋拒之，鳴岳以兵少恐不能支，遂納之， 若呂鳴岳焚蒲津橋，懷光將士之心已離，必潰散於河西，不得至河中矣。將，卽亮翻。少，詩沼翻。 河中尹李齊運棄城走。懷光遣其將趙貴先築壘於同州， 備唐兵討之也。 刺史李紓懼，奔行在；幕僚裴向攝州事，詣貴先，責以逆順之理，貴先感寤，遂請降，同州由是獲全。向，遵慶之子也。 裴遵慶，肅宗朝爲相。 懷光使其將符嶠襲坊州，據之，渭北守將竇覦帥獵團七百圍之； 團結獵戶爲兵，謂之獵團。帥，讀曰率。 嶠請降。詔以覦爲渭北行軍司馬。	1
谤东家丘如狗，誉太史儋犹龙。卿可自用卿法，吾未始出吾宗。	0
好雪动高情，心期在玉京。人披鹤氅出，马踏象筵行。照耀楼台变，淋漓松桂清。玄都留五字，使入步虚声。	0
偕行那得会心期，先者贪前后者迟。空忆丽词能状物，每看奇异但相思。	0
与君同病复漂沦，昨夜宣城别故人。明主恩深非岁久，长江还共五溪滨。	0
瞠狞电目头蒙倛，两手握断青桃枝。丹符落火六丁走，白昼破柱神雷飞。何物尸虫作妖魅，敢上天庭聒天耳。坐俘心腹三彭仇，生馘膏肓双孺子。君不见大巫擒鬼先擒王，质蹻猥琐不足当。请君为我祓不祥，疾驱威霆行鬼方，馀力熙河锄鬼章。	0
辛卯，丹州刺史崔公實請降。 丹州，保塞軍巡屬。	1
草露经前代，津梁及后人。此方今示灭，何国更分身。月色空知夜，松阴不记春。犹怜下生日，应在一微尘。	0
茅亭客到多称奇，茅亭之上难题诗。出尘景物不可状，小手篇章徒尔为。牛畔稻苗新雨后，鹤边松韵晚风时。君今酷爱人间事，争得安闲老在兹。	0
罗袜凌波洛浦仙。谪来潭府话夤缘。应嫌曲水香尘涴，诞降兰亭禊事前。歌窈窕，舞婵娟。芝兰满室庆团圆。殷勤试问刘郎看，阿母蟠桃种几年。	0
修爵固当修天爵，选官何似选天官。青驺走遍皇都易，白鹤飞来绛阙难。	0
手撚花须送去春，绿阴溪曲喜逢君。相看时日愁千种，试说今年老几分。马喙信于人罕见，豺声顾不世多闻。长吟莫谢寥寥意，飞过南山自看云。	0
司徒參軍劉斅等聘于魏。 斅，胡敎翻。	1
看尔动行棹，未收离别筵。千帆忽见及，乱却故人船。纷泊雁群起，逶迤沙溆连。长亭十里外，应是少人烟。	0
慕容廆自稱鮮卑大單于。 廆，乎罪翻。	1
初令民二十一成丁，減役者每歲十二番爲二十日役，減調絹一匹爲二丈。 後周之制，民年十八成丁，今增三歲。每歲十二番，則三十日役，今改爲二十日役，及調絹減半。調，徒弔翻。 周末榷酒坊鹽池鹽井，至是皆罷之。 周末，官置酒坊收利，鹽池鹽井皆禁百姓採用。池鹽，則河東鹽池。井鹽，則蜀中處處   有之。榷，古岳翻。	1
窗前细雨日啾啾，妾在闺中独自愁。何事玉郎久离别，忘忧总对岂忘忧。	0
凤楼开阖引明光，花酎连添醉益香。欲知帝女薰天贵，金柯玉柱夜成行。	0
有人書朱雀闕， 古今註：永平二年十一月，初作北宮，朱爵，南司馬門闕，在宮門之外。 言：天下大亂，曹節王甫幽殺太后， 考異曰：舊云常侍侯覽多殺黨人。按時覽已死，恐誤。今去之。 公卿皆尸祿，無忠言者。詔司隸校尉劉猛逐捕，十日一會。猛以誹書言直，不肯急捕。月餘，主名不立； 賢曰：不得書闕主名。 猛坐左轉諫議大夫，以御史中丞段熲代之。熲乃四出逐捕，及太學游生繫者千餘人。節等又使熲以他事奏猛，論輸左校。 校，戶敎翻。	1
杜伏威使其將王雄誕擊李子通，子通以精兵守獨松嶺。 自宣州廣德縣東南過獨松嶺至湖州，嶺路險狹。將，卽亮翻；下同。 雄誕遣其將陳當 陳當之下合有世字，蓋唐史避太宗諱，去世字也。 將千餘人，乘高據險以逼之，多張旗幟，夜則縛炬火於樹，布滿山澤。子通懼，燒營走保杭州；雄誕追擊之，又敗之於城下。 敗，補邁翻。 庚寅，子通窮蹙請降。 降，戶江翻。考異曰：實錄：是月景申，會�賊帥李子通伏誅。按子通因杜伏威入朝始謀叛伏誅，於時未也。舊紀：是月，子通以其地來降。新紀：庚寅，李子通降；丙申，謀反。亦不寤伏威未入朝也。 伏威執子通幷其左僕射樂伯通送長安；上釋之。	1
二月，丁巳，留臺備法駕迎帝於江陵，劉毅劉道規留屯夏口， 夏，戶雅翻。 何無忌奉帝東還。	1
令节颁龙镜，仙辉下凤台。含灵万象入，写照百花开。色与皇明散，光随圣泽来。妍媸冰鉴里，从此愧非才。	0
隔宿不问道，此语幼所闻。汨没尘土中，岁晚方得君。学道戒怠惰，成功在精勤。勤哉勤道者，取名不徒云。别来十二秋，东游遍温鄞。持咒动至暮，坐禅常达昕。寸阴古所惜，君今惜馀分。兢兢穷昼夜，直欲忘斋薰。轩昂冲天鹤，那容混鸡群。我老懒成癖，见君但欢欣。茅斋无一物，坐对柏子焚。忽然舍我去，翩若风中云。	0
荡子守边戍，佳人莫相从。去来年月多，苦愁改形容。上山复下山，踏草成古踪。徒言采蘼芜，十度一不逢。鉴独是明月，识志唯寒松。井桃始开花，一见悲万重。人颜不再春，桃色有再浓。捐气入空房，无憀乍从容。启贴理针线，非独学裁缝。手持未染綵，绣为白芙蓉。芙蓉无染污，将以表心素。欲寄未归人，当春无信去。无信反增愁，愁心缘陇头。愿君如陇水，冰镜水还流。宛宛青丝线，纤纤白玉钩。玉钩不亏缺，青丝无断绝。回还胜双手，解尽心中结。	0
侍中司空高乾之在信都也，遭父喪，不暇終服。及孝武帝卽位，表請解職行喪，詔聽解侍中， 句絕。 司空如故。乾雖求退，不謂遽見許，旣去內侍，朝政多不關預，居常怏怏。 怏，於兩翻。 帝旣貳於歡，冀乾爲己用，嘗於華林園宴罷，獨留乾，謂之曰：司空奕世忠良， 謂自高允以來。 今日復建殊效， 復，扶又翻。 相與雖則君臣，義同兄弟，宜共立盟約，以敦情契。殷勤逼之。乾對曰：臣以身許國，何敢有貳。時事出倉猝，且不謂帝有異圖，遂不固辭，亦不以啓歡。及帝置部曲，乾乃私謂所親曰：主上不親勳賢而招集羣小，數遣元士弼王思政往來關西與賀拔岳計議，又出賀拔勝爲荆州，外示疏忌，內實樹黨，令其兄弟相近，冀據有西方。禍難將作，必及於我。乃密啓歡。歡召乾詣幷州，面論時事，乾因勸歡受魏禪，歡以   袖掩其口曰：勿妄言！今令司空復爲侍中，門下之事一以相委。歡屢啓請，帝不許。乾知變難將起，密啓歡求爲徐州； 數，所角翻。近，其靳翻。難，乃旦翻。復，扶又翻；羅復詔復下同。 二月，辛酉，以乾爲驃騎大將軍開府儀同三司徐州刺史， 驃，匹妙翻。騎，奇計翻。 以咸陽王坦爲司空。 爲魏主殺高乾討高歡張本。	1
桥夹水松行百步，竹床莞席到僧家。暂拳一手支头卧，还把鱼竿下钓沙。	0
天师羽化久，殊馆临官道。系马松门深，风清乱蝉噪。开基今几时，庭树皆连抱。有池号遗履，无地寻丹灶。金像独俨然，讵识何人造。学仙匪吾事，访古乃其好。物色聊默存，他年忆曾到。	0
梅好惟嫌淡伫，天教薄与胭脂。真妃初出华清池。酒入琼姬半醉。东阁诗情易动，高楼玉管休吹。北人浑作杏花疑。惟有青枝不似。	0
左衞大將軍五原公元旻諫曰： 元旻封五原郡公。五原郡，豐州。 廢立大事，詔旨若行，後悔無及。讒言罔極，惟陛下察之。	1
突厥寇邊，長平靖王叔良督五將擊之，叔良中流矢； 厥，九勿翻。將，卽亮翻。中，竹仲翻。 師旋，六月，戊子，卒於道。 卒，子恤翻。	1
十二月，將軍張囂之侵魏淮南，取木陵戍；魏任城王澄遣輔國將軍成興擊之， 章：十二行本之下有甲辰二字；乙十一行本同；孔本同；張校同。 囂之敗走，魏復取木陵。 水經註，木陵山在黃水西南，有木陵關。黃水東逕晉西陽城南，又東逕南光城南，又東逕弋陽郡東，又東北入于淮，謂之黃口。唐志，木陵關在光州光山縣南黃州麻城縣東北。復，扶又翻。	1
三生炙手权门者，此日趋炎态未除。汝自燃脐何所恨，可怜遗臭入诗书。	0
苍龙见天东，房驷拱辰北。煌煌心星前，炳炳天王侧。休符协乾文，正阳毓紫极。铜楼蔼祥光，玉卮奉愉色。叹声沸笙鸾，寿龄指箕翼。何以祝元良，勉哉崇明德。学问日就将，福禄时万亿。永侍帝宸尊，重晖照四国。	0
溪上横岗一道斜，成行鸳鹭落平沙。竹篱茅舍林中见，彷佛孤山处士家。	0
记当年、紫曲戏分花，帘影最深深。听惺忪语笑，香寻古字，谱掐新声。散尽黄金歌舞，那处著春情。梦醒方知梦，梦岂无恁。几点别馀清泪，尽化作妆楼，断雨残云。指梢头旧恨，豆蔻结愁心。都休问、北来南去，但依依、同是可怜人。还飘泊，何时尊酒，却说如今。	0
壬寅，契丹主發大梁，晉文武諸司從者數千人， 從，才用翻。 諸軍吏卒又數千人，宮女宦官數百人，盡載府庫之實以行，所留樂器儀仗而已。夕，宿赤岡，契丹主見村落皆空，命有司發牓數百通，所在招撫百姓，然竟不禁胡騎剽掠。 呼雞而縱狸奴，雞其敢前乎！剽，匹妙翻。 丙午，契丹自白馬渡河，謂宣徽使高勳曰：吾在上國，以射獵爲樂，至此令人悒悒。 契丹之下，當逸主字。樂，音洛。悒，於及翻。悒悒，憂愁不得志也。 今得歸，死無恨矣。 契丹主不惟土思，亦見諸鎭及羣盜舉   兵者皆歸心河東，恐不得正丘首也。獨不見涉珪與徒河相持於中山之時乎！以此言之，其才識相去遠矣。	1
太子劭詣京口拜京陵，司徒義康竟陵王誕等並從， 從，才用翻。 南兗州刺史江夏王義恭自江都會之。 夏，戶雅翻。	1
漆器侈初俗，长袖喧都城。如何古邃殿，天开垂日星。奇奇与怪怪，惝恍不识名。我尝阅此画，肇自齐永明。人间务备物，未易穷丹青。忆昨因郊丘，盛礼严天庭。器服各异数，如此系大成。仰瞻万乘圣，远想三代英。虮虱容著足，鸳鹭参结綪。西归访江梅，钧天梦初醒。心焉感此画，眼角泫欲零。所见恐未夥，蜀都问君平。	0
荦确奔流泻玉虹，凛然云干拟蟠空。红尘车马稠如织，梦入苍烟万壑风。	0
萧寺两株红，欲共晓霞争色。独占岁寒天气，正群芳休息。坐中清唱并阳春，写物妙诗格。霜鬓自羞簪帽，叹如何抛得。	0
三秋倚练飞金盏，洞庭波定平如刬。天高云卷绿罗低，一点君山碍人眼。漫漫万顷铺琉璃，烟波阔远无鸟飞。西南东北竞无际，直疑侵断青天涯。屈原回日牵愁吟，龙宫感激致应沈。贾生憔悴说不得，茫茫烟霭堆湖心。	0
春，正月，甲午，蜀主還成都。 去年七月蜀主出巡遊，至是方還。	1
李杜诗垂不朽名，君能刻意继芳馨。清才绰绰臻神妙，逸韵飘飘入杳冥。动与四方明得失，时教万物被丹青。斯文期主宜推毂，无使沉吟向外庭。	0
青青杨柳灞桥斜，满酌清樽莫叹嗟。可是因循成别绪，只应咫尺便天涯。未论流水千竿竹，且看春风一县花。渺渺故园情最苦，不知归梦属谁家。	0
郑南峰下寺前轩，反景分明见渭川。为报十年容易别，于今愁悴不如先。	0
唤起窗全曙，催归日未西。无心花里鸟，更与尽情啼。	0
妾身如暮云，阴霾愁渐浓。郎来如晓色，日高云自空。晓色未应夜，愁云不可重。会持一杯酒，举室生春风。	0
秋，七月，乙亥，魏以宋王劉昶爲使持節都督吳·越·楚諸軍事大將軍，鎭彭城。 江南皆春秋時吳越楚三國之地。 魏主親餞之。以王肅爲昶府長史。昶至鎭，不能撫接義故， 宋蒼梧王初，昶鎭彭城，棄鎭奔魏，故義故在焉。 卒無成功。 卒，子恤翻。	1
礼成虽曰非常庆，圣敬居然不已纯。玉女宓妃犹屏欲，先开梅厦访儒臣。	0
我生之辰，月宿南斗。牛奋其角，箕张其口。牛不见服箱，斗不挹酒浆。箕独有神灵，无时停簸扬。无善名已闻，无恶声已欢。名声相乘除，得少失有馀。三星各在天，什伍东西陈。嗟汝牛与斗，汝独不能神。	0
莲蕊嫌风狼籍，稻苗得雨精神。翻忆武夷九曲，去秋舣棹溪边。	0
大雩。 公羊傳曰：大雩，旱祭也。何休註曰：君親之南郊，以六事謝過，自責曰：政不善歟？民失職歟？宮室崇歟？婦謁盛歟？苞苴行歟？讒夫昌歟？使童男女各八人舞而呼雩，故謂之雩。鄭玄曰：雩，吁嗟求雨之祭也。服虔曰：雩，遠也，遠爲百穀祈膏雨也。陸佃曰：雩，雨不雨未定也。	1
细柳桥边深半春，缬衣帘里动香尘。无端有寄闲消息，背插金钗笑向人。	0
辛酉，隋主祀方澤。 隋爲方丘於宮城之北十四里。	1
蕙兰无韵，桃李堪扫。都不数、凡花闲草。对月临风，长是伊、故来相恼。和魂梦、被他香到。江头陇畔，争先占早。一枝枝、看来总好。似凭风标，待发愿、春前祈祷。祝东君、放教不老。	0
谢墅新成了，潘舆竟不归。升堂仰遗像，下拜泣沾衣。反哺乌何在，卧冰鱼自肥。梦中环佩响，惊喜觉来非。	0
庚辰，沮渠無諱寇魏張掖，禿髮保周屯删丹； 刪丹縣，漢屬張掖郡，後分屬西郡，唐屬甘州；居延海在縣界。 丙戌，魏主遣撫軍大將軍永昌王健督諸將討之。 將，卽亮翻。	1
癸丑，同平章事李遊道王璿袁智弘崔神基李元素春官侍郞孔思元益州長史任令輝，皆爲王弘義所陷，流嶺南。 璿，似宣翻。長，知兩翻。任，音壬。	1
僮拥莆穰不作声，起来城上已残更。卷衾还却披衣出，此际如何睡得成。	0
擢梁曠爲後將軍，贈劉琨之給事黃門侍郞。	1
丙辰，南平元襄王偉卒。	1
惟有高州是当家。	0
月映长江秋水，分明冷浸星河。浅沙汀上白云多，雪散几丛芦苇。扁舟倒影寒潭，烟光远罩轻波。笛声何处响渔歌，两岸蘋香暗起。水上鸳鸯比翼，巧将绣作罗衣。镜中重画远山眉，春睡起来无力。细雀稳簪云髻，含羞时想佳期。脸边红艳对花枝，犹占凤楼春色。	0
上爲人孝慈恭儉，博學能文，陰陽卜筮騎射聲律草隸圍碁，無不精妙。 騎，奇寄翻。 勤於政務，冬月四更竟， 夜分五更，每更至五點而竟。 卽起視事，執筆觸寒，手爲皴裂。 皴，七倫翻，皮細起也。 自天監中用釋氏法，長齋斷魚肉， 斷，音短。 日止一食，惟菜羹糲飯而已， 糲，盧達翻。糲者，粗而不鑿也。 或遇事繁，日移中則嗽口以過。 日移中，日過中也。嗽，當作漱，滌口也，音先奏翻。過，   謂度日也。 身衣布衣，木緜皁帳， 木綿，江南多有之，以春二三月之晦下子種之。旣生，須一月三薅其四旁；失時不薅，則爲草所荒穢，輒萎死。入夏漸茂，至秋生黃花結實。及熟時，其皮四裂，其中綻出如綿。土人以鐵鋌碾去其核，取如綿者，以竹爲小弓，長尺四五寸許，牽弦以彈緜，令其匀細。卷爲小筩，就車紡之，自然抽緖，如繅絲狀，不勞紉緝，織以爲布。自閩廣來者，尤爲麗密。方勺曰：閩廣多種木綿，樹高七八尺，葉如柞，結實如大菱而色靑，秋深卽開露，白綿茸然。土人摘取，去殼，以鐵杖捍盡黑子，徐以小弓彈令紛起，然後紡績爲布，名曰吉貝；今所貨木綿，特其細緊者耳。當以花多爲勝，橫數之得百二十花，此最上品。海南蠻人織爲巾，上出細字雜花卉，尤工巧，卽古所謂白疉巾。身衣，於旣翻。 一冠三載，一衾二年， 載，子亥翻，亦年也。 後宮貴妃以下，衣不曳地。性不飮酒，非宗廟祭祀大饗宴及諸法事，未嘗作樂。 法事，謂奉佛爲梵唄。 雖居暗室，恆理衣冠，小坐盛暑，未嘗褰袒， 小坐，宮中便坐也。恆，戶登翻。坐，徂臥翻。 對內豎小臣，如遇大賓。然優假士人太過，牧守多浸漁百姓，使者干擾郡縣。又好親任小人， 守，式又翻。使，疏吏翻。好，呼到翻。 頗傷苛察；多造塔廟，公私費損。江南久安，風俗奢靡，故琛啓及之。上惡其觸實， 惡，烏路翻。 故怒。	1
采芳洲薜荔，流水外、白鸥前。度万壑千岩，晴岚暖翠，心目娟娟。山川。自今自古，怕依然。认得米家船。明月闲延夜语，落花静拥春眠。吟边。象笔蛮笺。清绝处、小留连。正寂寂江潭，树犹如此，那更啼鹃。居廛。闭门隐几，好林泉。都在卧游边。记得当时旧事，误人却是桃源。	0
禺迹茫茫万里天，望中皆我旧山川。谁将淮水分南北，直到幽燕始是边。	0
控带洪流古帝城，欲寻旧事半榛荆。六朝山色青终在，千古江声恨未平。设险邱陵荒蔓草，压村桑柘接新耕。十年重到无人问，独立东风一怆情。	0
天尊地卑分君臣，乾男坤女生男孙。怀恩抱义成人伦，入有双亲出有君。行义显亲亲以尊，隆恩敦君君以仁。君仁亲尊恩义纯，双全忠孝参乾坤。春秋乱贼纷然起，仲尼一笔扶人纪。岭海物产知君臣，黑鲤朝北葵向曛。岭海物产知慈仁，寒獭祭鱼乌哺亲。吴起学曾斯学荀，欺君害民丧不奔。禄养生成忘义恩，不如鸡犬司门晨。	0
我欲游广陵，江湖浩难涉。喜有琼花枝，相随在巾箧。北人初不识，谓是玉蝴蝶。天妃绝世艳，乃以方妓妾。古祠惟一株，他种不欲接。春风乱百草，红紫斗纷煜。皓然姑射姿，岂少朱粉颊。铁干已峥嵘，云朵正稠叠。书林日清閒，万虑坐收摄。悠然对妙笔，颇与幽兴惬。彷佛未易得，吟思舌徒嗫。	0
男必耕耘女必蚕，古人尚尔我何贪。浴沂时候成春服，歌咏来归道味甘。	0
魏竇泰奄至爾朱兆庭，軍人因宴休惰，忽見泰軍，驚走，追破之於赤谼嶺， 杜佑曰：石州離石縣有赤洪水，卽離石水，赤洪其別名也。高歡破爾朱兆於赤洪嶺，蓋近此。又曰：赤洪水源出方山縣，東流入離石。谼，戶工翻。考異曰：魏帝紀：正月，庚寅朔；甲午，齊獻武王自晉陽出討兆，丁酉，大破之於赤洪嶺。北齊帝紀：出兵在去年，破兆在今年。按歲首宴會，不應直至八日。今從齊書。 衆並降散。 降，戶江翻；下同。 兆逃於窮山，命左右西河張亮及蒼頭陳山提斬己首以降，皆不忍；兆乃殺所乘白馬，自縊於樹。歡親臨，厚葬之。 縊，於賜翻，又於計翻。臨，力鴆翻，哭也。 慕容紹宗攜爾朱榮妻子及兆餘衆詣歡降，歡以   義故，待之甚厚。 義故，猶言義舊也。 兆之在秀容，左右皆密通款於歡，唯張亮無啓疏， 疏，所故翻。 歡嘉之，以爲丞相府參軍。	1
越上湖山何绝奇，昔闻寻胜宁遐遗。烟波无忆旧吟醉，方是致君尧舜时。	0
槜李国西门，道里去天咫。讼庭人摩肩，客馆舟衔尾。凉燠变须臾，怵听复骇视。心平理自见，周道本如砥。	0
谢府殷楼少暇时，又抛清宴入书帷。三千馀岁上下古，八十一家文字奇。冷梦汉皋怀鹿隐，静怜烟岛觉鸿离。知君满箧前朝事，凤诺龙奴借与窥。	0
爾朱榮與元天穆議，以彭城武宣王有忠勳， 彭城王勰，諡武宣。忠勳，謂侍孝文帝疾，立宣武帝，備極忠勤也。 其子長樂王子攸，素有令望，欲立之。 樂，音洛。 又遣從子天光及親信奚毅倉頭王相入洛，與爾朱世隆密議。天光見子攸，具論榮心，子攸許之。天光等還晉陽，榮猶疑之，乃以銅爲顯祖諸 章：甲十一行本諸下有子字；乙十一行本同；孔本同；張校同；退齋校同。 孫各鑄像，唯長樂王像成。 魏人立后，皆鑄像以卜之。慕容氏謂冉閔以金鑄己像不成。胡人鑄像以卜君，其來尙矣，故爾朱榮效之。 榮乃起兵發晉陽，世隆逃出，會榮於上黨。靈太后聞之，甚懼，悉召王公等入議，宗室大臣皆疾太后所爲，莫肯致言。徐紇獨曰：爾朱榮小胡，敢稱兵向闕，文武宿衞足以制之。但守險要以逸待勞，彼懸軍千里，士馬疲弊，破之必矣。太后以爲然，以黃門侍郞李神軌爲大都督，帥衆拒之，別將鄭季明鄭先護將兵守河橋， 帥，讀曰率。將，卽亮翻。 武衞將軍費穆屯小平津。先護，儼之從祖兄弟也。	1
我住浙江西，君去浙江东。勿言一水隔，便与千里同。富贵无人劝君酒，今宵为我尽杯中。	0
天与云鹤情，人间恣诗酒。龙宫奉采觅，澒洞一千首。清如南薰丝，韵若黄钟吼。喜于风骚地，忽见陶谢手。籍籍九江西，篇篇在人口。芙蓉为芳菲，未落诸花后。所知心眼大，别自开户牖。才力似风鹏，谁能算升斗。无营傲云竹，琴帙静为友。鸾凤戢羽仪，骐骥在郊薮。镜湖春水绿，越客忆归否。白衣四十秋，逍遥一何久。此身无定迹，又逐浮云走。离思书不穷，残阳落江柳。	0
圣皇宗祀怀多福，恭谢回来看带花。柷敔笙镛齐合奏，举头更见日光华。	0
江南江北两风流，一作迷津一拜侯。至竟不如隋炀帝，破家犹得到扬州。	0
贪爱有人求快活，不知祸在百年身。但看阳燄浮沤水，便觉无常败坏人。丈夫志气直如铁，无曲心中道自真。行密节高霜下竹，方知不枉用心神。	0
回波尔时廷玉，打獠取钱未足。阿姑婆见作天子，傍人不得枨触。	0
年年山□□来频，莫强孤危竞要津。吉卦偶成开病眼，暖檐还葺寄羸身。求仙自躁非无药，报国当材别有人。鬓发堪伤白已遍，镜中更待白眉新。	0
吳劉信晝夜急攻虔州，斬首數千級，不能克；使人說譚全播，取質納賂而還。 說，式芮翻。質，音致。還，從宣翻，又如字。 徐溫大怒，杖信使者。信子英彥典親兵，溫授英彥兵三千，曰：汝父居上游之地，將十倍之衆， 劉信本鎭洪州。南江自洪州至湖口馬當，而會于大江。廣陵當江之下流，是信所居者上游之地也。時淮南攻虔之兵十倍於虔人。 不能下一城，是反也！汝可以此兵往，與父同反！又使昇州牙內指揮使朱景瑜與之俱，曰：全播守卒皆農夫，飢窘踰年，妻子在外，重圍旣解， 重，直龍翻。 相賀而去，聞大兵再往，必皆逃遁，全播所守者空城耳，往必克之。 史言徐溫旣能御將，又能料敵。	1
史炤釋文作指縱，註曰：縱，子用切。蕭何傳：發縱指示獸處者人也。顏師古註云：發縱，謂解紲而放之也。指示者，以手指示之，今俗言放狗。余按杜牧註孫子序及通鑑諸本皆作指蹤，顏師古以漢書本皆不爲蹤字，而讀者乃以爲蹤跡之蹤，故以發蹤爲非，而縱讀如字。由師古之言而推之，則唐人固多有讀發縱爲發蹤者。今杜牧言指蹤，則習唐人之言，徑以指示獸蹤爲說也。依杜牧文義釋之，指蹤當讀爲蹤跡之蹤；若以爲指縱，音子用切，則反害於文義矣。使顏師古復生，亦必就杜牧文意爲之音義，必不如史炤之拘泥而入于迂僻也。	1
十一月，太尉陳球免；十二月，丁巳，以光祿大夫橋玄爲太尉。	1
劉毅至江陵，多變易守宰，輒割豫州文武江州兵力萬餘人以自隨。會毅疾篤，郗僧施等恐毅死，其黨危，乃勸毅請從弟兗州刺史藩以自副， 從，才用翻；下同。 太尉裕僞許之。藩自廣陵入朝， 朝，直遙翻。 己卯，裕以詔書罪狀毅，云與藩及謝混共謀不軌，收藩及混賜死。	1
草草春盘，那敢赋、丝青玉白。湘波动、雁怀归思，柳催行色。冻逐寒梢残雪解，暖随野烧轻烟入。举人间、无物不光辉，东皇德。莺燕报，朱门客。乌兔老，红尘役。羡翠轺多暇，彩花新出。捧日东城行应制，去天只隔城南尺。趁五更、桦烛向端闱，班常伯。	0
危楼古镜影犹寒。倒景忽相看。桃花不识东西晋，想如今、也梦邯郸。缥缈神仙海上，飘零图画人间。宝光丹气共回环。水弱小舟闲。秋风难老三珠树，尚依依、脆管清弹。说与霓裳莫舞，银桥不到深山。	0
德积固有源，吉卜可无地。要知青囊术，讵尽黄壤计。翁族鼎七闽，籍甚月旦议。五车闻善训，三迁见深意。父子兄弟间，接武广寒桂。世方慕朱紫，此道非我贵。而今二阮贤，风雅果未坠。婆娑竹林下，颇用文章戏。诸郎赤凤麟，唾手可高位。惟松岁寒质，似抱君子器。伟此无情物，胡然效斯瑞。天人理则悬，声闻在交际。我行几千里，岁晚飘零至。升亭整素冠，敬仰动长喟。冢木助芊芊，前山益佳气。	0
闻莺才觉晓，闭户已知晴。一带窗间月，斜穿枕上生。	0
新陽侯陰就子豐尙酈邑公主。公主驕妬，豐殺之，被誅，父母皆自殺。 公主，光武女。賢曰：酈縣，屬南陽郡。酈，音櫟。	1
都城日荒废，往事不可还。惟馀古苑石，漂散尚人间。公来始购蓄，不惮道里艰。忽从尘埃中，来对冰雪颜。瘦骨拔凛凛，苍根漱潺潺。唐人惟奇章，好石古莫攀。尽令属牛氏，刻凿纷斑斑。嗟此本何常，聚散实循环。人失亦人得，要不出区寰。君看刘李末，不能保河关。况此百株石，鸿毛于泰山。但当对石饮，万事付等闲。	0
八月，丙寅朔，魏王珪徙軍常山之九門。 常山郡有九門縣。 軍中大疫，人畜多死，將士皆思歸。珪問疫於諸將，對曰：在者纔什四五。珪曰：此固天命，將若之何！四海之民，皆可爲國，在吾所以御之耳，何患無民！羣臣乃不敢言。遣撫軍大將軍略陽公遵襲中山，入其郛而還。	1
秦人多勸秦王興乘亂取熾磐，興曰：伐人喪，非禮也。夏王勃勃欲攻熾磐，軍師中郞將王買德諫曰：熾磐，吾之與國，今遭喪亂， 喪，息郞翻。 吾不能恤，又恃衆力而伐之，匹夫猶且恥爲，況萬乘乎！ 乘，繩證翻。 勃勃乃止。	1
我公两器兼文武。谈笑岩廊无治古。红颜绿发已官高，赤舄绣裳今仲父。我欲形容无妙语。颂穆清风须吉甫。望公聊比泰山云，岁岁年年天下雨。	0
结茅苍岭下，自与喧卑隔。况值雷雨晴，郊原转岑寂。出门看反照，绕屋残溜滴。古路绝人行，荒陂响蝼蝈。篱崩瓜豆蔓，圃壤牛羊迹。断续古祠鸦，高低远村笛。喜闻东皋润，欲往未通屐。杖策试危桥，攀萝瞰苔壁。邻翁夜相访，缓酌聊跂石。新月出污尊，浮云在中舄。常隳腐儒操，谬习经邦画。有待时未知，非关慕沮溺。	0
魄生自西，照望太阳。下暨诸神，贶施万方。节适风雨，富我囷箱。共承嘉祀，惟以迪尝。	0
采绿随双桨，看山藉一筇。关南桃树几番红。昨夜诗情频在、雨声中。花径无云隔，苔垣只梦通。旧欢一饷可过从。试觅鸳鸯新杏、简春风。	0
敢将衰弱附强宗，细算还缘血脉同。湘浦烟波无旧迹，邺都兰菊有遗风。每怜罹乱书犹达，所恨云泥路不通。珍重珠玑兼绣段，草玄堂下寄扬雄。	0
吳諸葛恪襲六安， 漢六安國都六縣；後漢爲六安侯國，屬廬江郡；晉爲六縣，屬廬江郡。 掩其人民而去。	1
成须千年固，钜石不可摧。惟君心如石，乃是为梁材。	0
墙角栽梅分两下。夹竹穿松，巧傍柴门亚。不似西湖明月夜。展开一片江南画。老子寻芳心已罢。为爱孤高，结约如莲社。清静界中观物化。憧憧门外驰车马。	0
世上求真客，天台去不还。传闻有仙要，梦寐在兹山。朱阙青霞断，瑶堂紫月闲。何时枉飞鹤，笙吹接人间。	0
楼下雪飞楼上宴。歌咽笙簧声韵颤。尊前有个好人人，十二阑干同倚遍。帘重不知金屋晚。信马归来肠欲断。多情无奈苦相思，醉眼开时犹似见。	0
通神笔法得玄门，亲入长安谒至尊。莫怪出来多意气，草书曾悦圣明君。	0
春来还似去年时，手把花枝唱竹枝。狂瘦未曾餐有味，不缘中酒却缘诗。	0
承聖二年癸酉五五三	1
连延花蔓映风廊，岸帻披襟到竹房。居士祗今开梵处，先生曾是草玄堂。清尊林下看香印，远岫窗中挂钵囊。今日有情消未得，欲将名理问思光。	0
七闽名家子，祝发隐梵宫。碧海掉尾鲸，不堕世网中。熏炉起香雾，棕拂生清风。寂寂枯木岩，中有春意融。杖屦厌山水，习气一洗空。违俗非崖异，入俗非雷同。乃知行市廛，宛如坐孤峰。	0
壬寅，進大司馬衍都督中外諸軍事，劍履上殿，贊拜不名。 上，時掌翻。	1
翛然杖屦出尘嚣，鸡犬无声到泬寥。欲见五芝茎叶老，尚攀三鹤羽翰遥。容溪路转迷横彴，仙几风来得堕樵。兴罢日斜归亦懒，更磨碑藓认前朝。	0
有人把椿树，唤作白栴檀。学道多沙数，几个得泥丸。弃金却担草，谩他亦自谩。似聚砂一处，成团也大难。	0
後月餘，護弑略陽公， 年十六。 黜王后元氏爲尼。	1
从宦飘飘九见春，共嗟名迹尚埃尘。相逢梁苑留趋幕，不鄙池阳去长人。蚤向文科分甲乙，尝于命历校庚辛。穷通定分非婴虑，惟有交情久益亲。	0
秋寂寂。碧纱窗外人横笛。人横笛。天津桥上，旧曾听得。宫妆玉指无人识。龙吟水底声初息。声初息。月明江上，数峰凝碧。	0
我自吾儿病，匆匆去若逃。天寒霜似雪，山险石如刀。已得平安信，宁辞往复劳。故园归去也，醉里甚游遨。	0
五月，詔舉賢良文學，上親策之。	1
一同休戚尉相关，肉食那容职旷瘝。验视难真防木刻，追擒易误戒弓弯。千寻树看萌芽始，万里行从跬步间。大抵穷通皆定分，炎门邪径莫跻攀。	0
近水孤亭迥，萦城一径斜。霜林乌鹊国，冰岸鹭鸶家。殊觉冬曦暖，还拈小扇遮。传呼惠山水，来瀹建溪茶。	0
懿等尋亮後至于鹵城。張郃曰：彼遠來逆我，請戰不得，謂我利在不戰，欲以長計制之也。且祁山知大軍已在近，人情自固，可止屯於此，分爲奇兵，示出其後，不宜進前而不   敢偪，坐失民望也。今亮孤軍食少， 少，詩沼翻。 亦行去矣。懿不從，故尋亮。 有意爲之曰故。尋者，隨而躡其後。 旣至，又登山掘營，不肯戰。賈栩魏平數請戰， 數，所角翻。 因曰：公畏蜀如虎，柰天下笑何！懿病之。 懿實畏亮，又以張郃嘗再拒亮，名著關右，不欲從其計，及進而不敢戰，情見勢屈，爲諸將所笑。栩，況羽翻。 諸將咸請戰。夏，五月，辛巳，懿乃使張郃攻無當監何平於南圍， 無當，蓋蜀軍部之號，言其軍精勇，敵人無能當者；使平監護之，故名官曰無當監。南圍，蜀兵圍祁山之南屯。監，古暫翻。 自按中道向亮。 按，據也。懿分道進兵，欲以解祁山之圍，自據中道，與亮旗鼓相向也。 亮使魏延高翔吳班逆戰，魏兵大敗，漢人獲甲首三千，懿還保營。	1
丁卯，昭德俊臣同棄市，時人無不痛昭德而快俊臣。仇家爭噉俊臣之肉，斯須而盡，抉眼剝面，披腹出心，騰蹋成泥。 噉，徒濫翻，又徒覽翻。抉，於決翻。 太后知天下惡之，乃下制數其罪惡， 惡，烏路翻。數，所具翻。 且曰：宜加赤族之誅，以雪蒼生之憤，可準法籍沒其家。士民皆相賀於路曰：自今眠者背始帖席矣。	1
祖帐临鲛室，黎人拥鹢舟。坐蓝高士去，继组鄙夫留。白日落寒水，青枫绕曲洲。相看作离别，一倍不禁愁。	0
移任长洲县，孤帆冒雨行。全家随逆旅，一夜泊江城。身世漂沦极，功名早晚成。惟当泥尊酒，得丧任浮生。	0
松树当轩雪满地，青山掩障碧纱幮。鼠来案上常偷水，鹤在床前亦看棋。道士写将行气法，家童授与步虚词。世间有似君应少，便乞从今作我师。	0
轩车此去也逢时，地近湘南颇入诗。一月计程那是远，中年出守未为迟。水边花气熏章服，岭上岚光照画旗。想得化行风土变，州人应为立生祠。	0
黃初以來，諸侯王法禁嚴切， 章：甲十六行本切下有吏察之急四字；乙十一行本同；孔本同。 至于親姻皆不敢相通問。東阿王植上疏曰：堯之爲敎，先親後疏，自近及遠。 堯親九族，九族旣睦，平章百姓；百姓昭明，協和萬邦。 周文王刑于寡妻，至于兄弟，以御于家邦。 詩大雅思齊之辭。毛氏註曰：刑，法也，寡妻，嫡妻也。御，迎也。鄭氏曰：寡妻，寡有之妻，言賢也。御，治也。文王以禮法接待其妻，至于宗族，以此又能   爲政治于家邦也。 伏惟陛下資帝唐欽明之德，體文王翼翼之仁，惠洽椒房，恩昭九族，羣后百寮，番休遞上， 上，時掌翻。李周翰曰：遞，迭也。言百寮宿衞以次休息，更遞上直。 執政不廢於公朝， 朝，直遙翻；下同。 下情得展於私室，親姻之路通，慶弔之情展，誠可謂恕己治人，推惠施恩者矣。 治，直之翻。 至於臣者，人道絕緖，禁錮明時，臣竊自傷也。不敢乃望交氣類， 易曰：同聲相應，同氣相求。此言志同道合者，謂疇昔文會之友也。 脩人事，敍人倫，近且婚媾不通，兄弟乖絕，吉凶之問塞， 塞，悉則翻。 慶弔之禮廢，恩紀之違，甚於路人；隔閡之異，殊於胡越。 殊，絕也。閡，五慨翻。 今臣以一切之制， 一切，謂權宜也。一說：一切，謂不問可否，一切整齊之也。 永無朝覲之望，至於注心皇極， 皇極，宅中之位，人君居之。 結情紫闥，神明知之矣。然天實爲之，謂之何哉！ 詩邶風北門之詩也。鄭氏曰：詩人事君無二志，故歸之於天。余謂植之意，蓋謂君者天也，天可違乎！ 退惟諸王常有戚戚具爾之心， 詩曰：戚戚兄弟，莫遠具爾。爾，義與邇同。 願陛下沛然垂詔，使諸國慶問，四節得展， 四節，謂四時之節。展，舒也。 以敍骨肉之歡恩，全怡怡之篤義。 論語，孔子曰：兄弟怡怡。 妃妾之家，膏沐之遺，歲得再通， 呂延濟曰：膏，脂也。沐，甘漿之屬也。遺，于季翻。 齊義於貴宗，等惠於百司， 貴宗，謂貴戚及公卿之族也。百司，謂百官也。 如此，則古人之所歎，風雅之所詠，復存於聖世矣！臣伏自惟省，無錐刀之用； 思，惟也。省，悉景翻。 及觀陛下之所拔授，若以臣爲異姓，竊自料度，不後於朝士矣。 度，徒洛翻。 若得辭遠游，戴武弁，解朱組，佩靑紱， 諸王冠遠游   冠，佩朱紱。三都尉諸侍中常侍皆戴武弁，佩靑紱。 駙馬奉車，趣得一號，安宅京室， 駙馬奉車都尉及騎都尉爲三都尉，皆漢武帝置，魏晉以下多以宗室及外戚爲之。 執鞭珥筆，出從華蓋，入侍輦轂，承答聖問，拾遺左右， 珥，仍吏翻。珥筆，插筆也。古者侍臣持橐簪筆。華蓋，乘輿車上施之。魏晉之制，侍中與散騎常侍，或乘輿御殿及出游幸祭祀治兵，侍中居左，常侍居右，備切問近對，拾遺補闕。 乃臣丹誠之至願，不離於夢想者也。 離，力智翻。 遠慕鹿鳴君臣之宴，中詠常棣匪他之誡， 詩鹿鳴，宴羣臣嘉賓；常棣，燕兄弟也。 文子九篇。班固曰：文子，老子弟子。李周翰曰：福始禍先，謂諸王皆不表，植獨先表也。 今之否隔，友于同憂， 否隔，不通也。友于，兄弟也。否，皮鄙   翻。 而臣獨倡言者，實不願於聖世有不蒙施之物，欲陛下崇光被時雍之美，宣緝熙章明之德也！ 光被時雍，言帝堯睦族之效。詩周頌曰：維淸緝熙，文王之典。鄭氏箋曰：緝熙，光明也。故植以言文王之治。被，皮義翻。 詔報曰：蓋敎化所由，各有隆敝，非皆善始而惡終也，事使之然。 隆，崇也，謂立敎之始，各有所崇，其流之敝，則事勢使之然也。惡，如字。 今令諸國兄弟情禮簡怠，妃妾之家膏沐疏略，本無禁錮諸國通問之詔也；矯枉過正，下吏懼譴，以至於此耳。已敕有司，如王所訴。	1
戊辰，以夏官尙書楊執柔同平章事。執柔，恭仁弟之孫也，太后以外族用之。 太后母楊氏。尙，辰羊翻。	1
西羌衆十萬人反，與匈奴通使， 使，疏吏翻。 攻故安，圍枹罕。 故安縣屬涿郡，西羌之兵安能至此！   當作安故。班志，安故枹罕二縣，皆屬隴西郡。枹罕，故罕羌邑。宋白曰：安故故城，在蘭州南。枹罕，今河州治所。枹，音膚。罕，如字。 匈奴入五原， 五原，卽秦九原郡，帝更名；唐爲鹽州。宋白曰：五原郡有原五所，故名，謂龍遊原乞地于原靑嶺原岢嵐眞原橫槽原也。五原故城，在今楡林縣界。 殺太守。 守，式又翻；下同。	1
懒摇白羽扇，裸体青林中。脱巾挂石壁，露顶洒松风。	0
神龙傲幽蛰，睡美得所安。宇宙岂不广，敛收寄深蟠。不知九地藏，何似海滨宽。谩作无底窦，言依小巑岏。微流出绀地，碧玉储清寒。乱木共苍翠，佛宫荫檀栾。宁怀帝者家，未暇排云端。油云有时去，雾雨森濛漫。聊从老农戏，旱魃不可干。客行度嵌岩，尘土疲跨鞍。愿借壁间瓢，一饮凉肺肝。	0
垂拱三年丁亥六八七	1
甲子，秦王世民至長安。世民被黃金甲，齊王元吉李世勣等二十五將從其後，鐵騎萬匹， 章：十二行本匹下有甲士三萬人五字；乙十一行本同；孔本同；張校同。被，皮義翻。將，卽亮翻。騎，奇寄翻。 前後部鼓吹， 鼓吹，軍樂也；漢制，萬人將軍得之。司馬法：軍中有鼓笛，所以發壯勇。薛居正曰：義鏡問鼓吹十二案，合於何所。答云：周禮，鼓人掌六鼓四金。漢朝乃有黃門鼓吹。崔豹古今註云：張騫使西域，得摩訶兜勒一曲，李延年增之，分爲二十八曲。梁置鼓吹淸商令二人。唐又有掆鼓金鉦大鼓長鳴歌簫笳笛，合爲鼓吹十二案。吹，昌瑞翻。 俘王世充竇建德及隋乘輿御物獻于太廟， 乘，繩證翻。考異曰：李勣傳云：太宗爲上將，勣爲下將，與太宗俱服金甲，乘戎輅，告捷于太廟。今從唐曆。 行飮至之禮以饗之。 左傳：歸而飮至，以數軍實。杜預註曰：飮於廟，以數車徒器械及所獲也。	1
明月断魂清霭霭，平芜归思绿迢迢。人生莫遣头如雪，纵得春风亦不消。	0
丁亥，魏主下詔，稱太后臨朝踐極，歲將半紀， 胡后臨朝見上卷十四年。 宜稱詔以令宇內。	1
赋感邻人篴，诗留夫子墙。延年如有作，应不用山王。	0
故人宣城守，亦在江南偏。如何分虎竹，相与间山川。章绶胡为者，形骸非自然。含情津渡阔，倚望脰空延。远近闻佳政，平生仰大贤。推心徒有属，会面良无缘。日夕遵前渚，江村投暮烟。念行秪意默，怀远岂言宣。委曲风波事，难为尺素传。	0
太常斋未解，不肯对纤秾。只遣三千履，来游十二峰。林空答清唱，潭净写衰容。归去瑶台路，还应月下逢。	0
公诗沧海生明月，草木光辉涯不竭。仆如拙匠运斧斤，颜汗淋漓指流血。心知短绠难汲深，拱把之木无繁阴。风雅堕地几千祀，牢落荒林鸣络纬。眼明纸上走虬龙，古锦囊中新奏功。搜奇往往魑魅泣，穷高不碍天门重。鹏飞羊角三万里，笔势翩翩有如此。渠侬辟易虎负嵎，公独从容禹行水。端由万卷胸中在，左右寻源无不会。诗坛独上四无人，乌兔驱车天倚盖。曹刘沈谢不支吾，阴何间隔孙山外。池塘不梦春草青，愚生已分老田塍。县榻空烦礼徐稚，一笑相逢俄隔岁。不辞入府异庞公，祇恐言诗非木赐。朝来好语日边传，大惠宁许一州专。诏书络绎催朝天，紫薇帝庭领列仙。钓船已入酒圣手，清风一枕无何有。遮留当道拥车轮，尚能唤起随邦人。	0
六年壬子前三○九	1
芳心一点。瘴雾难侵尘不染。冷澹谁看。月转霜林怯夜寒。一枝孤静。梦破小窗曾记省。烛影参差。脉脉还如背立时。	0
吳徐溫帥將吏藩鎭請吳王稱帝，吳王不許。夏，四月，戊戌朔，卽吳國王位。大赦，改元武義；建宗廟社稷，置百官，宮殿文物皆用天子禮。以金繼土， 唐，土行也。吳欲繼唐，故言以金德王。 臘用丑。改諡武忠王曰孝武王，廟號太祖， 楊行密初諡武忠王。 威王曰景王， 楊渥初諡威王。   尊母爲太妃；以徐溫爲大丞相都督中外諸軍事諸道都統鎭海·寧國節度使，守太尉兼中書令東海郡王，以徐知誥爲左僕射參政事兼知內外諸軍事，仍領江州團練使，以揚府左司馬王令謀爲內樞密使， 吳都廣陵，故謂揚州爲揚府。 營田副使嚴可求爲門下侍郞，鹽鐵判官駱知祥爲中書侍郞，前中書舍人盧擇爲吏部尙書兼太常卿， 前中書舍人，蓋唐官也。 掌書記殷文圭爲翰林學士，館驛巡官游恭爲知制誥，前駕部員外郞楊迢爲給事中。擇，醴泉人；迢，敬之之孫也。 敬之，楊憑弟子也。	1
癸酉，遣兼散騎常侍賀徹等聘于隋。 散，悉亶翻。騎，奇寄翻。	1
趙王以李牧爲將，伐燕，取武遂方城。 班志，武遂縣屬河間國。方成縣屬廣陽國；後漢志作方城。括地志：易州遂城縣，戰國時武遂城也。方城故城，在幽州固安縣南十七里。將，卽亮翻。燕，因肩翻。 李牧者，趙之北邊良將也，嘗居代鴈門備匈奴， 秦置鴈門郡，在代郡西南。匈奴，淳維之後，本夏后氏之苗裔。索隱曰：張晏云：淳維以殷時奔北邊。又樂彥括地譜曰：夏桀無道，湯放之鳴條，三年而死。其子獯粥妻桀之衆妾，避居北野，隨畜   移徙，中國謂之匈奴。其言夏后苗裔，或當然也。故應劭風俗通曰：殷時曰獯粥，改曰匈奴。又晉灼云：堯時曰葷粥，周曰獫狁，秦曰匈奴。韋昭曰：漢曰匈奴，葷粥其別名，則淳維是其始祖，蓋與獯粥是一也。獯，許云翻。粥，音育。獫，虛檢翻。 以便宜置吏，市租皆輸入莫府，爲士卒費， 康曰：師出無常處，所在張幕居之，以將帥得稱府，故曰莫府。莫，與幕同。一曰：莫，大也。莫府，猶言大府。 日擊數牛饗士；習騎射， 孔穎達曰：古人不騎馬，故但經記正典無言騎者。今言騎者，當是周末時。射之所起，起自黃帝，故易繫辭黃帝下九事章云：古者弦木爲弧，剡木爲矢，弧矢之利以威天下。又世本云：揮作弓，夷牟作矢。註云：揮夷牟，黃帝臣。是弓矢起於黃帝矣。騎，奇寄翻；下同。剡，以冉翻。 謹烽火，多間諜， 塞上置候望之地，邊有警則舉烽。漢書音義：烽，如覆米䉛，縣著桔槔頭，有寇則舉之。燧，積薪，有寇則燔然之。索隱曰：字林：䉛，漉米藪也，音一六翻。纂要：䉛，淅箕也。烽見敵則舉，燧有難則焚。烽主晝，燧主夜。間諜者，使之間行以伺敵，觀其變動也。間，古莧翻。諜，達協翻。著，直略翻。桔，吉屑翻。槔，音皋。漉，音鹿。淅，音析。難，乃旦翻。伺，相吏翻。 爲約曰：匈奴卽入盜，急入收保。 收畜產而自保也。 有敢捕虜者斬！匈奴每入，烽火謹，輒入收保不戰。如是數歲，亦不亡失。匈奴皆以爲怯，雖趙邊兵亦以爲吾將怯。 將，卽亮翻。 趙王讓之， 讓，責也。 李牧如故。王怒，使他人代之。歲餘，屢出戰，不利，多失亡，邊不得田畜。 說文：畜，許竹翻，養也。史記正義：許又翻，又音蓄，聚也。 王復請李牧， 復，扶又翻。 李牧杜門稱病不出。王強起之， 杜門，塞門以拒絕來者。強，其兩翻。 李牧曰：必欲用臣， 章：十二行本作王必用臣四字；乙十一行本同；孔本同；退齋校同。 如前，乃敢奉令。王許之。   李牧至邊，如約。匈奴數歲無所得，終以爲怯。邊士日得賞賜而不用， 言屢賞而不用之以戰也。 皆願一戰。於是乃具選車得千三百乘，選騎得萬三千匹， 車騎皆選其堅良者。乘，繩證翻。騎，奇寄翻。 百金之士五萬人， 管子曰：能禽敵殺將者賞百金。將，卽亮翻。 彀者十萬人， 彀，古候翻，張弓也。索隱曰：彀，謂能射者也。 悉勒習戰；大縱畜牧人民滿野。匈奴小入，佯北不勝，以數十人委之。 委，弃也，委之於敵也。佯，音羊。 單于聞之， 單于，匈奴首領之稱。班書曰：單于者，廣大之貌，言其象天單于然也。單，音蟬。稱，尺證翻。 大率衆來入。李牧多爲奇陳， 陳，讀曰陣。 張左右翼擊之，大破之，殺匈奴十餘萬騎。滅襜襤， 如淳曰：襜襤，胡名，在代地。班書作澹林。襜，都甘翻。襤，路談翻；類篇：盧甘翻。 破東胡， 東胡，其後爲鮮卑烏丸。服虔曰：在匈奴東，故曰東胡。 降林胡。 如淳以澹林爲東胡，以此觀之，似是兩種。降，戶江翻。 單于奔走，十餘歲不敢近趙邊。 近，其靳翻。	1
维舟背楚服，振策下吴畿。盛德弘三让，雄图枕九围。黄池通霸迹，赤壁畅戎威。文物俄迁谢，英灵有盛衰。行叹鸱夷没，遽惜湛卢飞。地古烟尘暗，年深馆宇稀。山川四望是，人事一朝非。悬剑空留信，亡珠尚识机。郑风遥可托，关月眇难依。西北云逾滞，东南气转微。徒怀伯通隐，多谢买臣归。唯有荒台露，薄暮湿征衣。	0
克己功夫未肯加，吝骄封闭缩如蜗。试于清夜深思省，剖破藩篱即大家。	0
宁堕眉毛出为人，舌端雷电不无神。如今有口却挂壁，草木岩中元自春。	0
红炉煖阁佳人睡，隔帘飞雪添寒气。小院奏笙歌，香风簇绮罗。酒倾金盏满，兰烛重开宴。公子醉如泥，天街闻马嘶。	0
上林寒早，仙仗转郊圻。笳鼓入云悲。逶迤辇路过西池。楼阁锁参差。都人瞻望意如疑。犹想翠华归。玉京传信杳无期。空掩赭黄衣。	0
梅雨初收，浑不辨、东坡南荡。清旦里、鼓铙动地，车轮空巷。画舫稍渐京辇俗，红旗会踏吴儿浪。共葬鱼娘子斩蛟翁，穷欢赏。麻与麦，俱成长。蕉与荔，应来享。有累臣泽畔，感时惆怅。纵使菖蒲生九节，争如白发长千丈。但浩然一笑独醒人，空悲壮。	0
风尘澒洞昏王室，天地惨惨无颜色。而今西北自反胡，西望千山万山赤。叹息人间万事非，被驱不异犬与鸡。不知明月为谁好，来岁如今归未归。	0
是歲，戶部奏天下郡三百二十一，縣千五百三十八，鄕萬六千八百二十九，戶九百六萬九千一百五十四，口五千二百八十八萬四百八十八。 有唐戶口之盛，極於此。	1
晓日穿隙明，开帷理妆点。傅粉贵重重，施朱怜冉冉。柔鬟背额垂，丛鬓随钗敛。凝翠晕蛾眉，轻红拂花脸。满头行小梳，当面施圆靥。最恨落花时，妆成独披掩。	0
才非天授学非师，以此成名曩岂期。杨叶射频因偶中，桂枝材美敢当之。称文作艺方惭德，相贺投篇料愧词。犹著褐衣何足羡，如君即是载鸣时。	0
玉树晓飞香，待倩它、和愁点破妆镜。轻嫩一天春，平白地、都护雨昏烟暝。幽花露湿，定应独把阑干凭。谢屐未蜡，安排共文鹓，重游芳径。年来梦里扬州，怕事随歌残，情趁云冷。娇眄隔东风，无人会、莺燕暗中心性。深盟纵约，尽同晴雨全无定。海棠梦在，相思过西园，秋千红影。	0
雪以一江烟水，风乎两岸菰蒲。但得鱼矶无恙，曲肱之外何须。	0
齊主使郭元建治水軍二萬餘人於合肥， 治，直之翻。 將襲建康，納湘潭侯退， 退北奔見一百六十二卷武帝太淸二年。 又遣將軍邢景遠步大汗薩帥衆繼之。 步大汗，虜三字姓。汗，音寒。薩，桑葛翻。考異曰：梁書作邢杲遠，步六汗薩。今從北齊書北史。 陳霸先在建康聞之，白上；上詔王僧辯鎭姑孰以禦之。	1
鸣佩随鹓鹭，登阶见冕旒。无能裨圣代，何事别沧洲。闲夜贫还醉，浮名老渐羞。凤城春欲晚，郎吏忆同游。	0
戍楼西北请泉山，十载干戈暑又寒。红锦飘来枫树醉，黄金废尽菊花残。故园橙橘小春闹，圣席圆汤冬至闲。剑戟百磨岩石裂，骅骝群饮泽泉乾。雪花散杂梅花媚，白水前为墨水餐。河腹冰坚防虏骑，边陲雨涷弊征鞍。水窗向北因风寒，密垒开东得月看。迭起寒鸡犹未唱，铜壶先滴五更阑。	0
京都繁盛谁比矣，十二楼台重重起。九衢车骑日喧喧，广陌欢呼歌帝里。我今御宇临天下，物泰熙熙忻朝野。村夫击壤荷丰年，侯门朱紫皆风雅。无为一坦已成功，关防绝虑闲战马。唯愿君臣千万世，六合同心归华夏。	0
宿业因缘人不知，如今啐啄与同时。今生欢喜偿他了，来世分明不欠伊。梦幻色身从败坏，闲田虚树已生枝。休休休也归家去，石女怀胎产一儿。	0
古涧寒泉可枕流，从渠庚伏在炎州。杖藜端欲事幽讨，杯酒未容相劝酬。坐上纵无居士客，山间聊为老禅留。临沧亭外忘归路，他日逢君望旧游。	0
入夹宽中窄，临流慢处深。朝阳明众岫，西崦自多阴。脱裤嗔人俭，提壶侑我斟。老来除饮外，半点没春心。	0
邓侯牵挽政难留，六十年来亦倦游。至竟眼高无俗韵，不因人唤始回头。江湖白鸟缘应熟，尘土乌靴心少休。可笑山翁痴未已，欲成吏隐更何由。	0
五月，幽州節度使張仲武大破諸奚。	1
彥卿至埇橋， 埇橋在宿州。埇，余隴翻。 賊帥李仁恕帥衆數萬急攻徐州。 賊帥，所類翻。恕帥，讀曰率；下同。 彥卿與數十騎至城下，揚鞭欲招諭之，仁恕控彥卿馬，請從相公入城。 欲劫符彥卿爲質以取徐州也。 彥卿子昭序，自城中遣軍校陳守習縋而出，呼於賊中 校，戶敎翻。縋，馳僞翻。呼，火   故翻。 曰：相公已陷虎口，聽相公助賊攻城，城不可得也。賊知不可劫，乃相率羅拜於彥卿馬前，乞赦其罪。彥卿與之誓，乃解去。	1
世间只有情难说，今夜应无不醉人。若向洞庭山下过，暗知浇沥圣姑神。	0
中外相连弟与兄，新加小县子男名。才年三十佩铜印，知尔弦歌汉水清。	0
寓思本多伤，逢春恨更长。露沾湘竹泪，花堕越梅妆。睡怯交加梦，闲倾潋滟觞。后庭人不到，斜月上松篁。	0
迟迟春日满长空，亡国离宫蔓草中。宋玉不忧人事变，从游那赋大王风。	0
酒为吾人绿，花知九日黄。风灯秋焰冷，霜雁夜声忙。爱子文无对，嗟予老更狂。相分即相见，不待半年强。	0
未用且求安，无猜也不残。九天飞势在，六月目睛寒。动触樊笼倦，闲消肉食难。主人憎恶鸟，试待一呼看。	0
黯黯东牖闇，寂寂吾庐閒。粗粝饱妇子，苜蓿无馀盘。雁急天欲雨，鸡栖日已寒。老人袖手坐，一杯聊自宽。	0
到处聚观香案吏，此邦宜著玉堂仙。江云漠漠桂花湿，海雨翛翛荔子然。闻道黄柑常抵鹊，不容朱橘更论钱。恰从神武来弘景，便向罗浮觅稚川。	0
二月，魏西河公石自懸瓠引兵攻汝陰太守張超，不克； 此汝陰郡蓋猶治汝陰也；當在隋蔡州新蔡縣界。守，式又翻。考異曰：宋帝紀云：索虜寇汝陰，太守張景遠擊破之。景遠，卽超也。宋略，七月，張景遠先卒，汝陰城又陷，亦誤也。今從後魏書。 退屯陳項， 陳項本二邑，時陳郡治項，因曰陳項。 議還長社，待秋擊之。鄭羲曰：張超蟻聚窮命，糧食已盡，不降當走，可翹足而待也。今棄之遠去，超修城浚隍，   積薪儲穀，更來恐難圖矣。石不從，遂還長社。 爲石再攻汝陰不克張本。	1
戊戌，孟海公餘黨蔣善合以鄆州，孟噉鬼以曹州來降。 鄆州，隋之東平郡。曹州，隋之濟陰郡。鄆，音運。噉，徒濫翻。降，戶江翻。 噉鬼，海公之從兄也。 從，才用翻。	1
燕帶方王佐與寧朔將軍平規共攻薊， 薊，音計。 王永兵屢敗。二月，永使宋敞燒和龍及薊城宮室，帥衆三萬奔壺關； 帥，讀曰率。 佐等入薊。	1
丙戌，吳王立其弟濛爲廬江郡公，溥爲丹陽郡公，潯爲新安郡公，澈爲鄱陽郡公，子繼   明爲廬陵郡公。	1
梅树飘香酒满杯，时危风景亦佳哉。横筇有客挑钱去，重担谁家送米来。云色可怜谈次改，年华不奈鬓边催。萧郎及我亲书尺，珍赠霜纨费剪裁。	0
七德之舞，四朝用康。有如姬姒，助集周邦。威克厥爱，居安不忘。风旋山立，济济皇皇。	0
蹙损两眉峰。	0
腊前寒雨已为霖，一夕皑皑变暝阴。春圃暗惊花萼早，客舟偏觉漕渠深。都无车马尘过眼，唯有尊罍酒惬心。共喜时和成美岁，预知氛祲不能侵。	0
九月，河南王熾磐以尙書令武始翟勍爲相國， 勍，渠京翻。 侍中太子詹事趙景爲御史大夫，罷尙書令僕尙書六卿侍中等官。	1
人情每期费，之子适予心。老饯城东陌，悲分岁暮襟。少留班露草，遂往隔云林。未觉青丘远，因风嗣好音。	0
癸酉，置錢監於洛幷幽益等諸州，秦王世民齊王元吉賜三鑪，裴寂賜一鑪，聽鑄錢。 賜以官鑪也。鑪，音爐，鑪冶也。 自餘敢盜鑄者，身死，家口配沒。	1
胸中襞积千般事，到得相逢一语无。	0
新闻妙无多，旧学闲可束。犹当隐季主，未遽逃梅福。空肠吐馀思，静似蚕缀簇。寸田结初果，秀若铜生绿。荆棘扫诚尽，梨枣忧不熟。高人宁铸金，下士乃服玉。君看岭峤隘，我欲巾笥蓄。曾攀罗浮顶，亦到朱明谷。旋观真历块，归卧甘破屋。故人老犹仕，世味薄如縠。偶从越女笑，不怕蛮江浴。惊闻尺书到，喜有新诗辱。应怜五管客，曾作八州督。骨销谗口铄，胆破狱吏酷。陇云不易寄，江月乃可掬。遥知清远寺，不称空洞腹。蹇驴步武碎，短瑟弦柱促。仰看泉落佩，俯听石响毂。千峰泻清驶，一往无回躅。狂雷失晤语，过电不容目。要知僧长饥，正坐山少肉。人间无南北，蜗角空出缩。仇池九十九，嵩少三十六。天人同一梦，仙凡无两录。陋邦真可老，生理亦粗足。便回爇天焰，长作照海烛。	0
木叶纷纷湘水滨，此中何事往频频。临风自笑归时晚，更送浮云逐故人。	0
古貌宛休公，谈真说苦空。应传六祖后，远化岛夷中。去岁朝秦阙，今春赴海东。威仪易旧体，文字冠儒宗。留学幽微旨，云关护法崇。凌波无际碍，振锡路何穷。水宿鸣金磬，云行侍玉童。承恩见明主，偏沐僧家风。	0
密竹环茆舍，应无俗士过。睡浓嫌日出，坐久厌尘多。斗雀翻危叶，饥鹅唼短莎。世涂真九曲，奔走欲如何。	0
暖翠浮岚万壑春，桃花流水碧沄沄。同亭祠下生青草，天柱峰头空白云。雨后石林群鹭宿，月中山树两猿分。几时结屋清溪上，鹤氅筇枝学隐君。	0
淮阳冰绽柳条新，风物暄妍土俗淳。捧诏暂辞双阙路，劝农深入四郊春。茶烟静拂听琴鹤，谷雨轻笼锄麦人。赢得褰帷恣吟兴，落花飞絮满车茵。	0
清霜飞入蓬莱殿。别进云裘软。却回宸虑念多寒，诏语日边亲遣。冰蚕绵厚，金雕锦好，永夜缝宫线。红旌绛旆迎星传。喜气欢声远。庙堂勋旧使台贤，领袖坐中争绚。天香馥郁，君恩岁岁，一醉春生面。	0
粉黛巧妆施，菱花还自照。底事不争妍，又恐西施笑。	0
汝水竭， 汝當作女。郭緣生述征記：齊桓公冢在齊城南二十里，冢東有女水。或曰：齊桓公女冢在其上，故以名水。女水導川東北流，甚有神焉；化隆則水生，政薄則津竭。地理志：葂頭山，女水所出，東北至臨菑入鉅淀。鉅淀卽漢鉅定地。晉書地理志：女水出齊國東安平縣東北。 南燕主備德惡之， 惡，烏路翻。 俄而寢疾；北海王超請禱之，備德曰：人主之命，短長在天，非汝水所能制也。固請，不許。	1
上將幸梁州， 梁州，古漢中。 山南節度使鹽亭嚴震聞之， 鹽亭，漢廣漢縣地，梁置鹽亭縣，唐屬梓州，以產鹽名縣。 遣使詣奉天奉迎，又遣大將張用誠將兵五千至盩厔以來迎衞。 至盩厔以來者，言若迎衞之兵至盩厔而乘輿未至，則當沿道漸進來前，以迎乘輿，不指定一處也。盩厔，音舟窒。將，卽亮翻；誠將音同上，又音如字。 用誠爲懷光所誘，陰與之通謀， 誘，音酉。 上聞而患之。會震繼遣牙將馬勛奉表，上語之故； 勛，許云翻。語，牛倨翻。 勛請亟詣梁州取嚴震符召用誠還府；若不受召，臣請殺之。上喜曰：卿何時復至此？ 還，從宣翻，又音如字。復，扶又翻，又音如字。 勛刻日時而去。旣得震符，請壯士五人與之俱出駱谷。用誠不知事泄，以數百騎迎之， 漢中取鳳翔之路，南谷曰褒，北谷曰駱。騎，奇寄翻。 勛與之俱入驛。時天寒，勛多然藳火於驛外， 然，與燃同。藳，禾稈也。 軍士皆   往附火。勛乃從容出懷中符，以示用誠曰：大夫召君。用誠錯愕起走， 從，千容翻。錯愕，猝然驚也。 壯士自後執其手擒之。用誠子在勛後，斫傷勛首。壯士格殺其子，仆用誠於地，跨其腹，以刀擬其喉曰：出聲則死！勛入其營，士卒已擐甲執兵矣。 仆，方遇翻，頓也。擐，戶慣翻。 勛大言曰：汝曹父母妻子皆在漢中，一朝棄之，與張用誠同反，於汝曹何利乎！大夫令我取用誠，不問汝曹，無自取族滅！衆皆讋服。 令，力丁翻。讋，之涉翻，失氣也。 勛送用誠詣梁州，震杖殺之，命副將領其衆。 將，卽亮翻。 勛裹其首，復命於行在，愆期半日。 愆期，過期也。	1
三山十洞光玄箓，玉峤金峦镇紫微。均露均霜标胜壤，交风交雨列皇畿。万仞高岩藏日色，千寻幽涧浴云衣。且驻欢筵赏仁智，雕鞍薄晚杂尘飞。	0
鼓槌恨不投淮流，复传侯挚能狡谋。西州卧龙出长算，朝汎清洛暮营丘。禹迹芒芒草莱远，实边正在耕耘满。中庭雅歌自有节，岂效淫声催煞滚。北平渐车淖不通，白檀可越时未同。待公刻就燕然颂，我亦严驾期无终。	0
二月，丁亥朔，魏軍大破高車三十餘部，獲七萬餘口，馬三十餘萬匹，牛羊百四十餘萬   頭。衞王儀別將三萬騎絕漠千餘里， 將，卽亮翻。 破其七部，獲二萬餘口，馬五萬餘匹，牛羊二萬餘頭。高車諸部大震。	1
雁湖龙井久知名，总入君家匣里清。客舍试弹三两曲，恍疑飞沫溅尘缨。	0
有意烹小鲜，乘流驻孤棹。虽然烦取舍，未肯求津要。多为虾蚬误，已分鵁鶄笑。寄语龙伯人，荒唐不同调。	0
茏葱峭茜朝日微，时出奇诡解我颐。已听胡笳有韵曲，更行摩诘无声诗。	0
年年秋意绪，多向雨中生。渐欲烟火近，稍怜衣服轻。咏诗闲处立，忆事夜深行。濩落寻常惯，凄凉别为情。蚊幌雨来卷，烛蛾灯上稀。啼儿冷秋簟，思妇问寒衣。帘断萤火入，窗明蝙蝠飞。良辰日夜去，渐与壮心违。嗢嗢檐霤凝，丁丁窗雨繁。枕倾筒簟滑，幔飐案灯翻。唤魇儿难觉，吟诗婢苦烦。强眠终不著，闲卧暗消魂。瓶泻高檐雨，窗来激箭风。病憎灯火暗，寒觉薄帏空。婢报樵苏竭，妻愁院落通。老夫慵计数，教想蔡城东。风头难著枕，病眼厌看书。无酒销长夜，回灯照小馀。三元推废王，九曜入乘除。廊庙应多算，参差斡太虚。经雨篱落坏，入秋田地荒。竹垂哀折节，莲败惜空房。小片慈菇白，低丛柚子黄。眼前撩乱辈，无不是同乡。雨柳枝枝弱，风光片片斜。蜻蜓怜晓露，蛱蝶恋秋花。饥啅空篱雀，寒栖满树鸦。荒凉池馆内，不似有人家。病苦十年后，连阴十日馀。人方教作鼠，天岂遣为鱼。鲛绽酆城剑，虫凋鬼火书。出闻泥泞尽，何地不摧车。	0
吏罢得休沐，襟怀萧散中。静时飞蝶梦，閒处上皇风。稚筱因依碧，疏花磔索红。素餐无所事，天幸一衰翁。	0
凤刹侵云半，虹旌倚日边。散花多宝塔，张乐布金田。时菊芳仙酝，秋兰动睿篇。香街稍欲晚，清跸扈归天。	0
风雨江头思故人，东南烟水湿青春。宛溪东岸垂杨树，想见烟眉亦解颦。	0
太后欲遣韋待價將兵擊吐蕃， 考異曰：實錄，十二月壬辰，命待價爲安息道大總管，督三十六總管以討吐蕃。不言師出勝敗如何。至永昌元年五月，又云命待價擊吐蕃，七月敗於寅識迦河。按本傳不云兩曾將兵，今删此事。 鳳閣侍郞韋方質奏，請如舊制遣御史監軍， 監，古銜翻。 太后曰：古者明君遣將，閫外   之事悉以委之。比聞御史監軍， 比，毗至翻。 軍中事無大小皆須承稟。以下制上，非令典也；且何以責其有功！遂罷之。	1
康时才业未全伸，晚建油幢白发新。畚土为城尘满面，握拳犹战胆通身。一生偏任公家怨，四海皆知后事贫。多少贵交方厚禄，恤孤吊墓属何人。	0
三江风浪隔天台，想见当时赋咏才。近有高僧飞锡去，更无馀事出山来。猿猱历历窥香火，日月纷纷付劫灰。我欲相期谈实相，东林何必谢刘雷。	0
至矣吾三后，功高汉已还。复推元祐冠，盖得永昭全。有作犹非圣，无私乃是天。侍臣谈道要，家法信家传。	0
泬寥中秋夜，坐见如钩月。始从西南升，又欲西南没。全移河上影，暂透林间缺。纵待三五时，终为千里别。	0
世德书青史，荣名在本朝。如何元士葬，不得大夫招。惆怅空萧瑟，秋风正泬寥。摇看古原上，松柏暮萧萧。	0
司天少監徐承嗣請更造建中正元曆；從之。 乾元元年，改太史局爲司天臺，以令爲監，正三品，少監，正四品上，掌察天文�曆數，凡日月星辰風雲氣色之異，率其屬占之。肅宗時，韓潁損益大衍曆爲至德曆。寶應元年，代宗以至德曆不與天合，詔司天臺官屬郭獻之等復用麟德元紀，更立歲差，增損遲疾交會及五星差數，以寫大衍術，曰五紀曆。至是，五紀曆氣朔加時稍後天，推測星度與大衍差率頗異，乃詔承嗣等雜麟德大衍之旨治新曆，名建中正元曆。少，始照翻。嗣，祥吏翻。更，工衡翻。	1
扑蕊添黄子，呵花满翠鬟。鸳枕映屏山。月明三五夜，对芳颜。	0
万松邀我上崔嵬，入寺山屏次第开。无说欲知真说法，松声还送出山来。	0
五月，癸巳，劉湛遭母憂去職。湛自知罪釁已彰，無復全地， 釁，許覲翻。 謂所親曰：今年必敗。常日正賴口舌爭之，故得推遷耳；今旣窮毒， 謂母子相訣，則人理窮而罹荼毒也。 無復此望，禍至其能久乎！ 考異曰：南史云。湛伏甲於室，以俟上臨弔，謀又泄，竟弗之幸。宋書無此事。按湛若謀泄，當卽伏誅，豈得尙延半歲！今從宋書。	1
三月江水阔，悠悠桃花波。年芳与心事，此地共蹉跎。南国方谴谪，中原正兵戈。眼前故人少，头上白发多。通州更迢遰，春尽复如何。	0
柳边淮水一般绿，花底钟山分外青。闲趁游丝不知远，夕阳才过已疏星。	0
自愧身无济世才，茅斋高卧白云隈。堂堂玉立窗前竹，叠叠前铺砌上苔。白鸟去边春日落，青山断处晚潮来。逢人不必言时事，共把情怀对酒开。	0
秋，八月，丁卯，以廷尉鍾繇爲太尉，治書執法高柔代爲廷尉。 漢宣帝幸宣室，齋居決事，令侍御史二人治書侍側，後因別置，謂之治書侍御史。及魏又置治書執法，掌奏劾，而治書侍御史掌律令，二官俱置。及晉唯置治書侍御史四人。治，直之翻。 是時三公無事，又希與朝政， 與，讀曰預。 柔上疏曰：公輔之臣，皆國之棟梁，民所具瞻； 詩曰：赫赫師尹，民具爾瞻。 而置之三事，不使知政， 古者謂三公爲三事。詩曰：三事大夫。謂三公也。 遂各偃息養高， 偃息，言偃臥以自安也。 鮮有進納， 鮮，息淺翻。 誠非朝廷崇用大臣之義，大臣獻可替否之謂也。 左傳：齊晏子曰：君所謂可而有否焉，臣獻其否以成其可；君所謂否而有可   焉，臣獻其可而去其否。 古者刑政有疑，輒議於槐棘之下。 周禮：朝士掌外朝之法，面三槐，三公位焉；左九棘，孤卿大夫位焉。鄭註云：樹棘以爲位者，取其赤心而外刺，象以赤心三刺也。槐之言懷也；懷來人於此，欲與之謀。王制曰：成獄辭，史以獄成告于正，正聽之；正以獄成告于大司寇，大司寇聽之于棘木之下；大司寇以獄之成告于王，王命三公參聽之。 自今之後，朝有疑議及刑獄大事，宜數以咨訪三公。 朝，直遙翻；下同。數，所角翻。 三公朝朔望之日，又可特延入講論得失，博盡事情，庶有補起天聽，光益大化。帝嘉納焉。	1
林深路转山，岩虚云触石。是中立数椽，仅足安一室。断罅开碧落，当昼悬白日。虬檗挂乳窦，飞鼠傅石脊。山中古老人，对我诵记忆。昔为鬼仙家，乃藉巨人力。划地剖疆界，印泥遗指迹。至今百年馀，住世三度易。吾非梅子真，身是江南客。詹子武夷俊，邂逅愿已适。扶携一登览，相与有俦匹。林逋叶静能，俱来一同席。二子善鼓琴，无弦徒挂壁。日暮云已归，今夕竟何夕。徘徊卧白云，华胥何处觅。	0
夏，四月，庚午，赦天下，改元。	1
几历藩垣一节勤，归来两地会风云。调知白雪阳春别，香到黄花晚节闻。夷狄犹知问中立，朝廷惜竟老希文。台躔夜折空追叹，留得甘棠满楚郧。	0
深随石窦千寻去，远自云峰十里来。	0
孤峰直上散青眸，山峙西东浸碧流。弱水人言三万里，是间我已到瀛洲。	0
冬，十月，丁酉，齊主至平州，從西道趣長塹， 曹操征烏桓，出盧龍塞，塹山堙谷五百餘里，後人因謂之長塹。趣，七喩翻。塹，七豔翻。 使司徒潘相樂帥精騎五千自東道趣靑山。辛丑，至白狼城；壬寅，   至昌黎城，使安德王韓軌帥精騎四千東斷契丹走路； 魏收地形志：營州統內建德郡治白狼城。中興初，分樂陵置安德郡，治般縣。帥，讀曰率。騎，奇寄翻。 癸卯，至陽師水， 唐志：貞觀三年，以契丹室韋部落置師州及陽師縣於營州之廢陽師鎭，卽此。 倍道兼行，掩襲契丹。齊主露髻肉袒，晝夜不息，行千餘里，踰越山嶺，爲士卒先，唯食肉飮水，壯氣彌厲。甲辰，與契丹遇，奮擊，大破之，虜獲十餘萬口，雜畜數百萬頭。 畜，許救翻。 潘相樂又於靑山破契丹別部。丁未，齊主還至營州。	1
寶謂農隆曰：觀道通志趣，必反無疑，宜早除之。農隆曰：今寇敵內侮，中土紛紜，社稷之危，有如累卵。會鎭撫舊都，遠赴國難， 難，乃旦翻。 其威名之重，足以震動四鄰。逆狀未彰而遽殺之，豈徒傷父子之恩，亦恐大損威望。寶曰：會逆志已成，卿等慈恕，不忍早殺，恐一旦爲變，必先害諸父，然後及吾，至時勿悔自負也！會聞之，益懼。	1
庚子，以王審知爲閩王，劉隱爲南平王。	1
穿桥度堑祇闲行，咏石嘲花亦漫成。嚼蜡已能忘世味，画脂那更惜时名。长干里北寒山紫，白下门西野水明。此地一廛须卜筑，故人他日访柴荆。	0
翩翩綵笔赋梅花，只忆朝云不忆家。为说坡仙休怅恨，昭君犹自弄琵琶。	0
僧炉有令禁触火，袖手指直冻欲堕。瓶暖微闻蚯蚓鸣，客寒对作橐驼坐。叩钟击鱼呼众起，持钵分糜救晨饿。一参木佛古因缘，试举丹霞有何过。	0
神封王爵号优游，众水奔归祠下流。沃若郊原真可隐，悠然心景自相投。绵绵野径蟠山腹，瑟瑟枯溪泻石头。直到法华高处望，天珍未许有心求。	0
擢擢当轩竹，青青重岁寒。心贞徒见赏，箨小未成竿。	0
九登龙门山，三饮太湖水。毕竟不成龙，命负张胡子。	0
江共烟云远，山连薮泽长。日从三伏烈，风借九秋凉。休作桃花观，聊同柏子香。相逢无一事，不必下禅床。	0
匹马中衢类断蓬，疏星残月共寒空。汉家未给千门钥，弛镫墙阴避宪骢。	0
管鲍交三世，朱陈共一村。居惭阿承女，获事太丘孙。惜别吾钟爱，相宾右格言。应怜垂白叟，计日望回辕。	0
八十聪明强健身，况从壮岁秉鸿钧。功名富贵古亦有，无事归来能几人。	0
双桧苍然古貌奇，含烟吐雾郁参差。晚依禅客当金殿，初对将军映画旗。龙象界中成宝盖，鸳鸯瓦上出高枝。长明灯是前朝焰，曾照青青年少时。	0
古人死恨为交难，交心不移诚可欢。须知闇水生波澜，壮夫一欲摧心肝。	0
戊寅，魏以上黨王天穆爲大將軍開府儀同三司，世襲幷州刺史。	1
睡足起无事，开扃步中园。中园复何有，花草蔼已繁。飞红被行路，山鸟时一喧。时雨副耕稼，农事起郊原。仰欣天时好，俯惊岁月奔。自怜栖迟者，守寂没亡言。	0
我有一丛篱下花，黄金满眼无人拾。夜看璇玑度玉衡，猿啼雨外青山湿。	0
仰架遥看时见些，登楼下瞰脱然佳。酴醾蝴蝶浑无辨，飞去方知不是花。	0
五月，以岑長倩爲武威道行軍大總管，擊吐蕃，中道召還，軍竟不出。	1
近遣司宾小吏时，寄书兼寄十篇诗。自惭不是阳春曲，谁敢徼求作者知。叠嶂晚登空远望，昭停别后倍相思。夜来还有微吟兴，风动新荷月满池。	0
孔孟如日月，委蛇在苍旻。光明所照耀，万物成冬春。扬子出其后，仰攀忘贱贫。衣冠渺尘土，文字烂星辰。岁晚天禄阁，强颜为剧秦。趋舍迹少迩，行藏意终邻。壤壤外逐物，纷纷轻用身。往者或可返，吾将与斯人。	0
长空淡淡如云扫，暮过田家风物好。耕犁倚户寂无人，饥牛卧齧墙根草。	0
松舟桂楫。苕霅溪头别。秋后雨，春前雪。书凭湖雁寄，手把江蓠折。人未老，相看元似来时节。芳草鸣鶗鴂。野菜飞黄蝶。时易去，愁难说。析波浮玉醴，换火翻银叶。拚醉也，马蹄归踏梨花月。	0
高勳訴張彥澤殺其家人於契丹主， 張彥澤殺高勳家見上卷上年。勳爲杜威奉降表者也，先已爲契丹主所親，故得訴其事。 契丹主亦怒彥澤剽掠京城，幷傅住兒鎖之。 彥澤剽掠事亦見上卷上年。傅住兒，監彥澤軍者也。剽，匹妙翻。 以彥澤之罪宣示百官，問：應死否？皆言應死。百姓亦投牒爭疏彥澤罪。己丑，斬彥澤住兒於北市，仍命高勳監刑。彥澤前所殺士大夫子孫，皆絰杖號哭，隨而詬詈，以杖扑之。 絰，徒結翻。有親喪者，絰杖。號，戶刀翻。詬，苦候翻，又許候翻。詈，力智翻。扑，普卜   翻，擊也。 勳命斷腕出鎖， 斷，音短。腕，烏貫翻。 剖其心以祭死者。市人爭破其腦取髓， 髓，悉委翻。 臠其肉而食之。	1
淝水萦如带，淮山崒似云。此时闻鹤唳，无复畏官军。	0
竹外一灯青，残书伴古厅。叶乾闻雨急，山近觉岚腥。多病身为累，无心梦亦灵。明朝有痴事，须到采芹亭。	0
太虚生月晕，舟子知天风。挂席候明发，眇漫平湖中。中流见匡阜，势压九江雄。黤黕容霁色，峥嵘当晓空。香炉初上日，瀑布喷成虹。久欲追尚子，况兹怀远公。我来限于役，未暇息微躬。淮海途将半，星霜岁欲穷。寄言岩栖者，毕趣当来同。	0
数家茅屋枕鱼矶，岁岁生涯在渺瀰。鸡犬怪人奔竹径，儿孙逢客倚柴篱。壁悬蓑笠残烟雨，门对溪山阅盛衰。一曲新歌一船月，夜深来往碧涟漪。	0
魏宫薛家女，秀色倾三殿。武帝鼎湖归，一身似秋扇。	0
飘浮瑞雪洒长空，混合乾坤万象同。殿阁嶙峋如叠玉，凌晨人步广寒宫。	0
灯前飞入玉阶虫，未卧常闻半夜钟。看著中元斋日到，自盘金线绣真容。	0
敏自帥萬餘人討卓，軍人隔水語敏衆曰：本所以戮力陳公者，正以顧丹楊周安豐耳； 敏以顧榮爲丹楊太守，周�爲安豐太守，故以稱之。帥，讀曰率。語，牛倨翻。 今皆異矣，汝等何爲！敏衆狐疑未決，榮以白羽扇揮之， 白羽扇，編白羽爲之。 衆皆潰去。敏單騎北走， 騎，奇寄翻。 追獲之   於江乘，歎曰：諸人誤我，以至今日！謂弟處曰：我負卿，卿不負我！ 謂不用處言殺顧榮等也。 遂斬敏於建業，夷三族。於是會�等郡盡殺敏諸弟。 會，工外翻。	1
滔將步騎二萬五千發深州，至束鹿；詰旦將行， 騎，奇寄翻。詰，起吉翻。 吹角未畢，士卒忽大亂，喧譟曰：天子令司徒歸幽州，柰何違敕南救田悅！ 譟，則竈翻。令，力丁翻；下旨令同。 滔大懼，走入驛後堂避匿。蔡雄與兵馬使宗頊等矯謂士卒曰：汝輩勿喧，聽司徒傳令。衆稍止。 使，疏吏翻。頊，吁玉翻。令，力定翻。 雄又曰：司徒將發范陽，恩旨令得李惟岳州縣卽有   之，司徒以幽州少絲纊，故與汝曹竭力血戰以取深州，冀得其絲纊以寬汝曹賦率， 少，詩沼翻。纊，苦謗翻，細綿也。賦率，猶言賦斂也。 不意國家無信，復以深州與康日知。又，朝廷以汝曹有功，賜絹人十匹，至魏州西境，盡爲馬僕射所奪。 復，扶又翻，又音如字。朝，直遙翻；下各還同。射，寅謝翻。 司徒但處范陽，富貴足矣；今茲南行，乃爲汝曹，非自爲也。 處，昌呂翻。爲，于僞翻；下行爲不爲同。 汝曹不欲南行，任自歸北，何用喧悖， 悖，蒲昧翻，又蒲沒翻。 乖失軍禮！衆聞言，不知所爲，乃曰：敕使何得不爲軍士守護賞物！遂入敕使院，擘裂殺之。 軍中別置館舍以居敕使，謂之敕使院。使，疏吏翻。 又呼曰：雖知司徒此行爲士卒，終不如且奉詔歸鎭。 呼，火故翻。 雄曰：然則汝曹各還部伍，詰朝復往深州，休息數日，相與歸鎭耳。衆然後定。滔卽引軍還深州，密令諸將訪察唱率爲亂者，得二百餘人，悉斬之， 詰，去吉翻，復音如字。令，力丁翻。將，卽亮翻。 餘衆股慄；乃復引軍而南，衆莫敢前卻。 呼，火故翻。復，扶又翻，又音如字。觀田庭玠之諫田悅，谷從政邵眞之諫李惟岳，范陽之兵不肯從朱滔南救魏州，河朔三鎭之人豈皆好亂哉！上之人御失其道耳。 進，取寧晉， 寧晉縣，屬趙州，本癭陶縣，天寶元年更名。九域志：在趙州南四十一里。 留屯以待王武俊。武俊將步騎萬五千取元氏， 元氏縣，漢爲常山郡治，後魏屬趙郡，唐屬趙州。將，卽亮翻，又音如字。 東趣寧晉。 趣，七喩翻。宋白曰：寧晉，漢楊氏縣也，後漢爲癭陶侯國，後魏爲癭陶縣，唐天寶元年，改寧晉縣。九域志：寧晉縣，在趙州東南四十一里。	1
吳主貶朱太后爲景皇后， 貶其號從夫，而自父其父，母其母。 追諡父和曰文皇帝，尊母何氏爲太后。	1
何晏聞平原管輅明於術數，請與相見。十二月，丙戌，輅往詣晏，晏與之論易。時鄧颺在坐， 坐，徂臥翻。 謂輅曰：君自謂善易，而語初不及易中辭義，何也？輅曰：夫善易者不言易也。晏含笑贊之曰：可謂要言不煩也！因謂輅曰：試爲作一卦， 爲，于僞翻。 知位當至三公不？ 不，讀曰否。 又問：連夢見靑蠅數十，來集鼻上，驅之不去，何也？輅曰：昔   元凱輔舜， 左傳：高陽氏有才子八人，蒼舒隤敳檮戭大臨尨降庭堅仲容叔達，齊聖廣淵，明允篤誠，天下之民謂之八愷。高辛氏有才子八人，伯奮仲堪叔獻季仲伯虎仲熊叔豹季狸，忠肅共懿，宣慈惠和，天下之民謂之八元。 周公佐周，皆以和惠謙恭，享有多福，此非卜筮所能明也。今君侯位尊勢重，而懷德者鮮， 鮮，息淺翻。 畏威者衆，殆非小心求福之道也。又，鼻者天中之山， 相書以鼻爲天中，自脣以上爲人中。裴松之曰：相書謂鼻之所在爲天中，鼻有山象，故曰天中之山。 高而不危，所以長守貴。今靑蠅臭惡，而集之，位峻者顚，輕豪者亡，不可不深思也！願君侯裒多益寡， 裒，蒲侯翻，與掊同，取也。爾雅：裒鳩樓，聚也。徐云：樓斂也。此言晏據權勢，揆分爲多，當思自減損也。 非禮勿履，然後三公可至，靑蠅可驅也。颺曰：此老生之常譚。輅曰：夫老生者見不生，常譚者見不譚。 言必見其死也。譚，與談同。 輅還邑舍， 邑舍，平原邑邸也。 具以語其舅； 語，牛倨翻。 舅責輅言太切至。輅曰：與死人語，何所畏邪！舅大怒，以輅爲狂。	1
乙巳，梁太子琮入朝于隋，賀遷都。 朝，直遙翻。	1
双溪渐有杂花开，每日扶筇到一回。胜似名园空锁闭，主人至老不归来。	0
小桃似喜相君来，争发新花继落梅。更仗环溪醒残酒，没篙春水绿于苔。	0
里俗崇祠想报功，袍靴包裹雪髯翁。休嗟事始无人识，纵有丰碑亦是空。	0
甲申，魏壽肅侯賈詡卒。 魏壽，亭名。諡法：剛德克就曰肅；執心決斷曰肅。	1
载辟载韨，丞相是临。弛其武刑，谕我德心。其危既安，有长如林。曾是欢譊，化为讴吟。	0
处晦心常乐，安贫节愈坚。遗书订无极，妙蕴发先天。扬子惟存宅，龟蒙粗有田。阨穷身至泯，遗子独青编。	0
秋，八月，丙戌朔，日有食之。	1
无那诗愁著莫人，风颠雨急更昏昏。登临无地可散策，剥啄阿谁来叩门。安得与渠呼玉酒，醉馀同看落金盆。斋厨索寞如悬罄，惭愧酸寒遣一尊。	0
少年不远仕，秉笏东西京。中岁守淮郡，奉命乃征行。素惭省阁姿，况忝符竹荣。效愚方此始，顾私岂获并。徘徊亲交恋，怆悢昆友情。日暮风雪起，我去子还城。登涂建隼旟，勒驾望承明。云台焕中天，龙阙郁上征。晨兴奉早朝，玉露沾华缨。一朝从此去，服膺理庶氓。皇恩傥岁月，归服厕群英。	0
鸥盟惭久寒，驹足谁苦絷。霜雪两岁暮，转首飞箭急。脂车乏敏手，爱字翻旧笈。三山白净水，树屋影??。梅花百枝寄，宁当一顾揖。官冷坐名热，天道会张翕。多忧莫白头，丹铅火常集。	0
频年独对鸳鸯绮，计日双飞鹦鹉洲。	0
嫩黄上柳，新绿涨池，东风艳冶天色。又见乍晴还雨，年华傍寒食。春依旧，身是客。对丽景、易伤岑寂。怅凝望、一带平芜，剪就茵藉。前度少年场，醉记旗亭，联句遍窗壁。调笑映墙红粉，参差水边宅。芦鞭懒过故陌。恨未老、渐成尘迹。谩无语，立尽斜阳，怀抱谁识。	0
大杨风日春，小范林壑秋。去予几何年，各已如云浮。谁歌黄金缕，共醉白玉舟。梦中到蓬莱，名字留岩幽。宁知地下郎，草记天上楼。老石翠岚湿，古篆苍藓稠。摩挲踞虎兕，郁屈蟠蛟虬。想当得意时，落笔不自休。江山有二老，文字照九州。神物俨护持，剥蚀吾奚忧。是间定何许，玲珑窈相绸。云根与僧憩，雪罅如神锼。欲呼古时月，为洗今人愁。梦耶其非欤，起坐搔白头。	0
魏征西將軍 章：十二行本軍下有平陸文侯四字；乙十二行本同；孔本同；張校同；退齋校同。 張彝之子仲瑀上封事，求銓削選格， 瑀，音禹。上，時掌翻。銓，量也。選，須絹翻；下入選應選同。 排抑武   人，不使豫淸品。於是喧謗盈路，立榜大巷，克期會集，屠害其家；彝父子晏然，不以爲意。 方羽林虎賁立榜克期之初，魏朝旣不爲之嚴加禁遏，縱彝父子欲以爲意，柰之何哉！ 二月，庚午，羽林虎賁近千人， 賁，音奔。近，其靳翻。 相帥至尙書省詬罵， 帥，讀曰率。詬，戶遘翻，又古侯翻。 求仲瑀兄左民郞中始均不獲， 尙書左民郞，晉武帝置。 以瓦石擊省門；上下懾懼，莫敢禁討。 張：討作訶。懾，之涉翻。 遂持火掠道中薪蒿，以杖石爲兵器，直造其第，曳彝堂下，捶辱極意， 章：十二行本意下有唱呼動地四字；乙十一行本同；孔本同；張校同；退齋校同。 焚其第舍。始均踰垣走，復還拜賊， 造，七到翻。捶，止橤翻。復，扶又翻；下不復誰復同。 請其父命，賊就毆擊，生投之火中。仲瑀重傷走免，彝僅有餘息， 言氣息奄奄，僅未絕耳。 再宿而死。遠近震駭。胡太后收掩羽林虎賁凶強者八人斬之，其餘不復窮治。 治，直之翻。 乙亥，大赦以安之，因令武官得依資入選。識者知魏之將亂矣。	1
翠旌绿纛夹车轮，龙作长身铁作鳞。莫笑道傍数松树，古来老却几官人。	0
池如明镜月华开，山学香炉云气来。神藻飞为鹡鸰赋，仙声飏出凤皇台。	0
春，正月，袁瑾朱輔求救於秦，秦王堅以瑾爲揚州刺史， 瑾，渠吝翻。 輔爲交州刺史，遣武衞將軍武都王鑒前將軍張蚝帥步騎二萬救之。 蚝，七吏翻。帥，讀曰率。騎，奇寄翻。 大司馬溫遣淮南太守桓伊南頓太守桓石虔等擊鑒蚝於石橋， 據桓溫傳，石橋在肥水北。守，式又翻。 大破之，秦兵退屯愼城。 愼縣，漢屬汝南郡，晉分屬汝陰郡。唐廬州之愼縣，則梁魏之間南梁郡之愼縣，漢九江逡遒縣之地，非此愼城。 伊，宣之子也。 桓宣佐祖逖，拒祖約，守襄陽，皆有功。 丁亥，溫拔壽春，擒瑾及輔，幷其宗族送建康，斬之。	1
加西川節度使張延賞同平章事，賞其供億無乏故也。 上在漢中，藉西川供億，爲張延賞入相張本。上，時掌翻。使，疏吏翻。	1
东宫白庶子，南寺远禅师。何处遥相见，心无一事时。	0
熙宁事作崇宁样，嘉祐政为元祐师。但得至诚行号令，坐令风俗似当时。	0
未到白云先碧霄，瘦藤支我上山腰。烟横远树醉眸豁，竹引清泉尘虑浇。酒滴松根和露饮，茶烹石鼎抱茅烧。平生不被利名锁，半掩柴扉听晚樵。	0
风舞芳林鬓脚垂，朝云行雨湿仙衣。不知当日缘何事，化石山头更不归。	0
西笑意如何，知随贡举科。吟诗向月露，驱马出烟萝。晚色平芜远，秋声候雁多。自怜归未得，相送一劳歌。	0
匹马泛冰泽，海阔难经过。玉浪来溟溟，云涛起峨峨。投泷若投岸，避冻如避涡。蹄脆复参差，覆舟在中河。碎身须臾间，不殊葬鼋鼍。飘蓬白日东，涉险奈远何。屯云犹沧溟，何时纵阳和。畏途正渺渺，浩然商声歌。	0
千载风云，庆符良月先呈瑞。旧家阴郭帝恩浓，圭衮公侯地。不道蝉联鼎贵。对秋灯、依然风味。紫囊归去，绿野闲来，青毡都未。琴鹤相随，小山花竹便幽意。满襟和气是藏春，日觉诗名起。已动金瓯姓字。早梅□，□□□□。□□□□，□□□□，□□□□。	0
峰峦秋翠秾，禾黍晚露湿。虽然诗兴多，其奈归情急。清逼蓼花风，热薄桐阴日。社酒欲娱亲，岂不怀宴集。	0
殷仲堪恐桓玄跋扈，乃與楊佺期結昏爲援。佺期屢欲攻玄，仲堪每抑止之。玄恐終爲殷楊所滅，乃吿執政，求廣其所統；執政亦欲交構，使之乖離，乃加玄都督荆州四郡軍事， 執政，謂元顯。荆州四郡，謂長沙衡陽湘東零陵也。 又以玄兄偉代佺期兄廣爲南蠻校尉。佺期忿懼。楊廣欲拒桓偉，仲堪不聽，出廣爲宜都建平二郡太守。楊孜敬先爲江夏相， 夏，戶雅翻。相，息亮翻。 玄以兵襲而劫之，以爲諮議參軍。	1
丞相義宣走至江夏，聞巴陵有軍， 巴陵之軍，蓋韋崧之兵也；或曰：湘州刺史劉遵考之兵也。夏，戶雅翻。 回向江陵，衆散且盡，與左右十許人徒步，脚痛不能前，僦民露車自載， 僦，卽就翻，賃也。 緣道求食。至江陵郭外，遣人報竺超民，超民具羽儀兵衆迎之。時荆州帶甲尙萬餘人，左右翟   靈寶誡義宣使撫慰將佐， 翟，萇伯翻。將，卽亮翻。 以：臧質違指授之宜，用致失利。今治兵繕甲，更爲後圖。 治，置之翻。 昔漢高百敗，終成大業……而義宣忘靈寶之言，誤云項羽千敗，衆咸掩口。 掩口而笑也。 魯秀竺超民等猶欲收餘兵更圖一決；而義宣惛沮，無復神守，入內不復出， 沮，在呂翻。復，扶又翻；下夜復同。 左右腹心稍稍離叛。魯秀北走， 考異曰：宋略云：秀自襄陽敗退，將及江陵，聞敗北走。今從宋書。 義宣不能自立，欲從秀去，乃攜息慆 息，子也。 及所愛妾五人，著男子服相隨。 著，陟略翻。 城內擾亂，白刃交橫，義宣懼，墜馬，遂步進；竺超民送至城外，更以馬與之，歸而城守。 守，手又翻。 義宣求秀不得，左右盡棄之，夜，復還南郡空廨； 南郡太守廨舍，蓋在江陵城外。廨，古隘翻。 旦日，超民收送刺姦。 自漢以來，公府有刺姦掾。 義宣止獄戶，坐地歎曰：臧質老奴誤我！五妾尋被遣出，義宣號泣，語獄吏曰：常日非苦，今日分別始是苦。 被，皮義翻。號，戶高翻。語，牛倨翻。別，如字；分別，猶分離也。 魯秀衆散，不能去，還向江陵，城上人射之， 射，而亦翻。 秀赴水死，就取其首。	1
一声水调解兰舟。人间无此愁。无情江水东流去，与我泪争流。人已远，更回头。苦凝眸。断魂何处，梅花岸曲，小小红楼。	0
荒山古刹殿柱头，莱公题诗说羁游。当时海棠不择地，有似野水横孤舟。澶渊功成返黄屋，东府夜宴烧椽烛。老向雷州著绿衫，蜀芳剪弃吴船覆。一骥向来超万群，谁与九原呼相君。天寒酒浅不供醉，卧看北风吹阵云。	0
邵陵王綸在郢州，以聽事爲正陽殿，內外齋閤，悉加題署。其部下陵暴軍府，郢州將佐莫不怨之。諮議參軍江仲舉，南平王恪之謀主也，說恪圖綸， 說，式芮翻。 恪驚曰：若我殺邵陵，寧靜一鎭，荆益兄弟必皆內喜， 帝旣蒙塵，綸於兄弟之次當立。恪若除綸，則人望歸於荆益，必當內以爲喜。時湘東王繹在荆州，武陵王紀在益州。 海內若平，則以大義責我矣。且巨逆未梟， 巨逆，謂侯景。梟，謂梟其首。梟，堅堯翻。 骨肉相殘，自亡之道也。卿且息之。仲舉不從，部分諸將， 分，扶問翻。 刻日將發，謀泄，綸壓殺之。恪狼狽往謝，綸曰：羣小所作，非由兄也。兇黨已斃，兄勿深憂！ 南平王恪，偉之子也，於綸爲兄。	1
乍晴幽步踏斜阳，残潦青苔曲径荒。风掷落花填小堑，雨催芳草上空墙。	0
秋，七月，赦天下。	1
短长亭。古今情。楼外凉蟾一晕生。雨馀秋更清。暮云平。暮山横。几叶秋声和雁声。行人不要听。	0
濮州以谏死，何氏得其真。天下中庸义，人间父子亲。再传犹易简，小出复逡巡。埋骨虽南土，倾心向北辰。	0
渔盐旧俗惯恬熙，兵火新民脱乱离。石路树阴三十里，今犹髣髴太平时。	0
望外云头日高挂，竹间亭子雪犹存。衔芦雁起潇湘暮，卖炭人行烟火村。绮疏月照窗如昼，宝鼎香销帐似云。欲转冰壶浑未暇，党家习气彼膻荤。	0
薄宦从来错，宁容著意求。自惭千里梦，空作一番愁。笑我人如昨，知心雨未休。荆溪清彻底，愿泊钓鱼舟。	0
吾彀飞名早，卿军补掾新。还家雁峰地，趋府鹤袍人。树色围荆垒，江声泻蜀津。无轻束矢讼，阴德及斯民。	0
武俊以孟華爲司禮尙書，華竟不受，嘔血死； 司禮尙書，視天朝禮部尙書。 以兵馬使衞常寧爲內史監， 彼所謂內史監，當位於左右内史之上。使，疏吏翻。 委以軍事。常寧謀殺武俊，武俊腰斬之。武俊遣其將張終葵寇趙州，康日知擊斬之。 將，卽亮翻。	1
虽得苏方木，犹贪玳瑁皮。怀胎十个月，生下昆崙儿。	0
内厨进膳惟蔬素，御帕封香遍竹宫。明日金乌迎玉辂，始知圣主与天通。	0
天齐浪自说浯溪，峡与天齐真个齐。未必峡山高尔许，看来只恐是天低。	0
鬱林王之廢也，鄱陽王鏘初不知謀。及宣城公鸞權勢益重，中外皆知其蓄不臣之志。鏘每詣鸞，鸞常屣履至車後迎之； 言急於出迎，不暇躡履至跟也。 語及家國，言淚俱發，鏘以此信之。宮臺之內皆屬意於鏘， 宮臺猶言宮省也。屬，之欲翻。 勸鏘入宮發兵輔政。制局監謝粲說鏘及隨王子隆曰：二王但乘油壁車入宮， 李延壽恩倖傳曰：武官有制局監外監，皆領器仗兵役。油壁車者，加靑油衣於車壁也。王儉議曰：今衣書車十二乘，古副車之象也，楡轂輪，簟子壁，綠油衣。說，輸芮翻；下之說說子因說同。 出天子置朝堂，夾輔號令； 朝，直遙翻。 粲等閉城門上仗，誰敢不同！ 上，時掌翻；下直上西上同。 東城人正共縛送蕭令耳。 東城，謂東府城也。按蕭子顯齊書：世祖遺詔以鸞爲侍中尙書令；此時已進錄尙書事，粲曰蕭令，蓋以舊官稱之。 子隆欲定計。鏘以上臺兵力旣悉度東府， 海陵王旣卽位，鸞出鎭東府，上臺兵力悉割以自隨。度，過也。 且慮事不捷，意甚猶豫。馬隊主劉巨，世祖時舊人，詣鏘請間，叩頭勸鏘立事。鏘命駕將入，復還內， 復，扶又翻。 與母陸太妃別，日暮不成行。典籤知其謀，吿之。   癸酉，鸞遣兵二千人圍鏘第，殺鏘，遂殺子隆及謝粲等。於時太祖諸子，子隆最壯大，有才能， 太祖當作世祖。 故鸞尤忌之。	1
初，高祖不脩文學，而性明達，好謀，能聽，自監門戍卒，見之如舊。初順民心作三章之約。 見九卷元年。 天下旣定，命蕭何次律令， 帝旣滅項羽，四夷未附，兵革未息，三章之法，不足以禦奸，蕭何攈摭秦法，取其宜於時者，作律九章。 韓信申軍法， 帝命張良韓信序次兵法，凡百八十二家；刪取要用，定著三十五家；諸呂用事而盜取之。 張蒼定章程， 如淳曰：章，曆數之章術也；程者，權衡尺斗斛之平法也。師古曰：程，法式也。 叔孫通制禮儀； 見上卷六年七年。 又與功臣剖符作誓，丹書鐵契，金匱石室，藏之宗廟。 剖符作誓，謂剖符封功臣，刑白馬與爲山河帶厲之盟也。丹書鐵契者，以鐵爲契，以丹書之。如淳曰：金匱，猶金縢也。師古曰：以金爲匱，以石爲室，重緘封之，重愼之義。蓋謂以丹書盟誓之言於鐵券，盛之以金匱石室而藏之宗廟也。 雖日不暇給，規摹弘遠矣。 鄧展曰：若畫工規模物之摹。韋昭曰：正員之器曰規。摹者，如畫工未施，朱土摹之矣。師古曰：取喩規摹，謂立制立範也。給，足也；日不暇給，言衆事繁多，常汲汲也。余謂日不暇給，蓋言項   羽旣平，諸侯又叛也。	1
武昌山下蜀江东，重向仙舟见葛洪。又得案前亲礼拜，大罗天诀玉函封。	0
江绕衡门接旅津，鲤鱼风歇水粼粼。湘醨三盏浇吟思，潇碧千竿对老身。题笔未能行客醉，典琴不用主人贫。隔江谁掉高名丽，满载鸬鹚捉锦鳞。	0
世既贱文章，归来事耕稼。伊人著农道，我亦赋田舍。所悲劳者苦，敢用词为诧。祗效刍牧言，谁防轻薄骂。嘻今居宠禄，各自矜雄霸。堂上考华钟，门前伫高驾。纤洪动丝竹，水陆供鲙炙。小雨静楼台，微风动兰麝。吹嘘川可倒，眄睐花争奼。万户膏血穷，一筵歌舞价。安知勤播植，卒岁无闲暇。种以春鳸初，获从秋隼下。专专望穜稑，搰搰条桑柘。日晏腹未充，霜繁体犹裸。平生守仁义，所疾唯狙诈。上诵周孔书，沈溟至酣籍。岂无致君术，尧舜不上下。岂无活国方，颇牧齐教化。蛟龙任乾死，云雨终不借。羿臂束如囚，徒劳誇善射。才能诮箕斗，辩可移嵩华。若与氓辈量，饥寒殆相亚。长吟倚清瑟，孤愤生遥夜。自古有遗贤，吾容偏称谢。	0
湖上纤罗收，天边夕蟾映。皎洁银界宽，虚明佛心定。可爱不可持，乾坤共孤影。	0
鸥鹭归烟渚，秋江挟晚晴。老渔闲舣艇，坐待月华生。	0
桂枝风动小山幽，雨过陂池水漫流。拟作楚骚吟未了，一行新雁数声秋。	0
司空出东夷，童稚刷劲翮。追随燕蓟儿，颖锐物不隔。服事哥舒翰，意无流沙碛。未甚拔行间，犬戎大充斥。短小精悍姿，屹然强寇敌。贯穿百万众，出入由咫尺。马鞍悬将首，甲外控鸣镝。洗剑青海水，刻铭天山石。九曲非外蕃，其王转深壁。飞兔不近驾，鸷鸟资远击。晓达兵家流，饱闻春秋癖。胸襟日沈静，肃肃自有适。潼关初溃散，万乘犹辟易。偏裨无所施，元帅见手格。太子入朔方，至尊狩梁益。胡马缠伊洛，中原气甚逆。肃宗登宝位，塞望势敦迫。公时徒步至，请罪将厚责。际会清河公，间道传玉册。天王拜跪毕，谠议果冰释。翠华卷飞雪，熊虎亘阡陌。屯兵凤皇山，帐殿泾渭辟。金成贼咽喉，诏镇雄所扼。禁暴清无双，爽气春淅沥。巷有从公歌，野多青青麦。及夫哭庙后，复领太原役。恐惧禄位高，怅望王土窄。不得见清时，呜呼就窀穸。永系五湖舟，悲甚田横客。千秋汾晋间，事与云水白。昔观文苑传，岂述廉蔺绩。嗟嗟邓大夫，士卒终倒戟。司徒天宝末，北收晋阳甲。胡骑攻吾城，愁寂意不惬。人安若泰山，蓟北断右胁。朔方气乃苏，黎首见帝业。二宫泣西郊，九庙起颓压。未散河阳卒，思明伪臣妾。复自碣石来，火焚乾坤猎。高视笑禄山，公又大献捷。异王册崇勋，小敌信所怯。拥兵镇河汴，千里初妥帖。青蝇纷营营，风雨秋一叶。内省未入朝，死泪终映睫。大屋去高栋，长城埽遗堞。平生白羽扇，零落蛟龙匣。雅望与英姿，恻怆槐里接。三军晦光彩，烈士痛稠叠。直笔在史臣，将来洗箱箧。吾思哭孤冢，南纪阻归楫。扶颠永萧条，未济失利涉。疲苶竟何人，洒涕巴东峡。郑公瑚琏器，华岳金天晶。昔在童子日，已闻老成名。嶷然大贤后，复见秀骨清。开口取将相，小心事友生。阅书百纸尽，落笔四座惊。历识匪父任，嫉邪常力争。汉议尚整肃，胡骑忽纵横。飞传自河陇，逢人问公卿。不知万乘出，雪涕风悲鸣。受词剑阁道，谒帝萧关城。寂寞云台仗，飘飖沙塞旌。江山少使者，笳鼓凝皇情。壮士血相视，忠臣气不平。密论贞观体，挥发岐阳征。感激动四极，联翩收二京。西郊牛酒再，原庙丹青明。匡汲俄宠辱，卫霍竟哀荣。四登会府地，三掌华阳兵。京兆空柳色，尚书无履声。群乌自朝夕，白马休横行。诸葛蜀人爱，文翁儒化成。公来雪山重，公去雪山轻。记室得何逊，韬钤延子荆。四郊失壁垒，虚馆开逢迎。堂上指图画，军中吹玉笙。岂无成都酒，忧国只细倾。时观锦水钓，问俗终相并。意待犬戎灭，人藏红粟盈。以兹报主愿，庶或裨世程。炯炯一心在，沈沈二竖婴。颜回竟短折，贾谊徒忠贞。飞旐出江汉，孤舟轻荆衡。虚无马融笛，怅望龙骧茔。空馀老宾客，身上愧簪缨。汝阳让帝子，眉宇真天人。虬须似太宗，色映塞外春。往者开元中，主恩视遇频。出入独非时，礼异见群臣。爱其谨洁极，倍此骨肉亲。从容听朝后，或在风雪晨。忽思格猛兽，苑囿腾清尘。羽旗动若一，万马肃駪駪。诏王来射雁，拜命已挺身。箭出飞鞚内，上又回翠麟。翻然紫塞翮，下拂明月轮。胡人虽获多，天笑不为新。王每中一物，手自与金银。袖中谏猎书，扣马久上陈。竟无衔橛虞，圣聪矧多仁。官免供给费，水有在藻鳞。匪唯帝老大，皆是王忠勤。晚年务置醴，门引申白宾。道大容无能，永怀侍芳茵。好学尚贞烈，义形必沾巾。挥翰绮绣扬，篇什若有神。川广不可溯，墓久狐兔邻。宛彼汉中郡，文雅见天伦。何以开我悲，泛舟俱远津。温温昔风味，少壮已书绅。旧游易磨灭，衰谢增酸辛。长啸宇宙间，高才日陵替。古人不可见，前辈复谁继。忆昔李公存，词林有根柢。声华当健笔，洒落富清制。风流散金石，追琢山岳锐。情穷造化理，学贯天人际。干谒走其门，碑版照四裔。各满深望还，森然起凡例。萧萧白杨路，洞彻宝珠惠。龙宫塔庙涌，浩劫浮云卫。宗儒俎豆事，故吏去思计。眄睐已皆虚，跋涉曾不泥。向来映当时，岂独劝后世。丰屋珊瑚钩，骐驎织成罽。紫骝随剑几，义取无虚岁。分宅脱骖间，感激怀未济。众归赒给美，摆落多藏秽。独步四十年，风听九皋唳。呜呼江夏姿，竟掩宣尼袂。往者武后朝，引用多宠嬖。否臧太常议，面折二张势。衰俗凛生风，排荡秋旻霁。忠贞负冤恨，宫阙深旒缀。放逐早联翩，低垂困炎厉。日斜鵩鸟入，魂断苍梧帝。荣枯走不暇，星驾无安税。几分汉廷竹，夙拥文侯彗。终悲洛阳狱，事近小臣敝。祸阶初负谤，易力何深哜。伊昔临淄亭，酒酣托末契。重叙东都别，朝阴改轩砌。论文到崔苏，指尽流水逝。近伏盈川雄，未甘特进丽。是非张相国，相扼一危脆。争名古岂然，键捷歘不闭。例及吾家诗，旷怀埽氛翳。慷慨嗣真作，咨嗟玉山桂。钟律俨高悬，鲲鲸喷迢遰。坡陀青州血，芜没汶阳瘗。哀赠竟萧条，恩波延揭厉。子孙存如线，旧客舟凝滞。君臣尚论兵，将帅接燕蓟。郎吟六公篇，忧来豁蒙蔽。武功少也孤，徒步客徐兖。读书东岳中，十载考坟典。时下莱芜郭，忍饥浮云巘。负米晚为身，每食脸必泫。夜字照爇薪，垢衣生碧藓。庶以勤苦志，报兹劬劳显。学蔚醇儒姿，文包旧史善。洒落辞幽人，归来潜京辇。射君东堂策，宗匠集精选。制可题未乾，乙科已大阐。文章日自负，吏禄亦累践。晨趋阊阖内，足蹋宿昔趼。一麾出守还，黄屋朔风卷。不暇陪八骏，虏庭悲所遣。平生满尊酒，断此朋知展。忧愤病二秋，有恨石可转。肃宗复社稷，得无逆顺辨。范晔顾其儿，李斯忆黄犬。秘书茂松意，溟涨本末浅。青荧芙蓉剑，犀兕岂独剸。反为后辈亵，予实苦怀缅。煌煌斋房芝，事绝万手搴。垂之俟来者，正始徵劝勉。不要悬黄金，胡为投乳贙。结交三十载，吾与谁游衍。荥阳复冥莫，罪罟已横罥。呜呼子逝日，始泰则终蹇。长安米万钱，凋丧尽馀喘。战伐何当解，归帆阻清沔。尚缠漳水疾，永负蒿里饯。鶢鶋至鲁门，不识钟鼓飨。孔翠望赤霄，愁思雕笼养。荥阳冠众儒，早闻名公赏。地崇士大夫，况乃气精爽。天然生知姿，学立游夏上。神农极阙漏，黄石愧师长。药纂西极名，兵流指诸掌。贯穿无遗恨，荟蕞何技痒。圭臬星经奥，虫篆丹青广。子云窥未遍，方朔谐太枉。神翰顾不一，体变钟兼两。文传天下口，大字犹在榜。昔献书画图，新诗亦俱往。沧洲动玉陛，宣鹤误一响。三绝自御题，四方尤所仰。嗜酒益疏放，弹琴视天壤。形骸实土木，亲近唯几杖。未曾寄官曹，突兀倚书幌。晚就芸香阁，胡尘昏坱莽。反覆归圣朝，点染无涤荡。老蒙台州掾，泛泛浙江桨。覆穿四明雪，饥拾楢溪橡。空闻紫芝歌，不见杏坛丈。天长眺东南，秋色馀魍魉。别离惨至今，斑白徒怀曩。春深秦山秀，叶坠清渭朗。剧谈王侯门，野税林下鞅。操纸终夕酣，时物集遐想。词场竟疏阔，平昔滥吹奖。百年见存殁，牢落吾安放。萧条阮咸在，出处同世网。他日访江楼，含悽述飘荡。相国生南纪，金璞无留矿。仙鹤下人间，独立霜毛整。矫然江海思，复与云路永。寂寞想土阶，未遑等箕颍。上君白玉堂，倚君金华省。碣石岁峥嵘，天地日蛙黾。退食吟大庭，何心记榛梗。骨惊畏曩哲，鬒变负人境。虽蒙换蝉冠，右地恧多幸。敢忘二疏归，痛迫苏耽井。紫绶映暮年，荆州谢所领。庾公兴不浅，黄霸镇每静。宾客引调同，讽咏在务屏。诗罢地有馀，篇终语清省。一阳发阴管，淑气含公鼎。乃知君子心，用才文章境。散帙起翠螭，倚薄巫庐并。绮丽玄晖拥，笺诔任昉骋。自我一家则，未缺只字警。千秋沧海南，名系朱鸟影。归老守故林，恋阙悄延颈。波涛良史笔，芜绝大庾岭。向时礼数隔，制作难上请。再读徐孺碑，犹思理烟艇。	0
僕射王國寶建威將軍王緖依附會�王道子， 會，工外翻。 納賄窮奢，不知紀極。惡王恭   殷仲堪， 惡，烏路翻。 勸道子裁損其兵權；中外恟恟不安。 恟，許拱翻。 恭等各繕甲勒兵，表請北伐；道子疑之，詔以盛夏妨農，悉使解嚴。	1
青鸟衔巾久欲飞，黄莺别主更悲啼。殷勤莫忘分携处，湖水东边凤岭西。	0
眼在枝上春，落地成埃尘。不是风流者，谁为攀折人。宁辞波浪阔，莫道往来频。拾紫岂宜晚，掇芳须及晨。劳收贾生泪，强起屈平身。花下本无俗，酒中别有神。游蜂不饮故，戏蝶亦争新。万物尽如此，过时非所珍。	0
岐王欲遣劉知俊將兵攻靈夏， 夏，戶雅翻。 且約晉王使攻晉絳。晉王引兵南下，先遣周德威等將兵出陰地關攻晉州，刺史邊繼威悉力固守。晉兵穿地道，陷城二十餘步，城中血戰拒之，一夕城復成。詔楊師厚將兵救晉州，周德威以騎扼蒙阬之險， 蒙阬在汾水東，東西三百   餘里，蹊徑不通。 師厚擊破之，進抵晉州，晉兵解圍遁去。 考異曰：實錄云：殺戮生禽賊將蕭萬通等，賊由是棄寨而遁。莊宗實錄云：汴軍至蒙阬，周德威逆戰，敗之，斬首二百級，師厚退絳州。是役也，小將蕭萬通戰沒，師厚進營平陽，德威收軍而退。二軍各言勝捷，然旣殺蕭萬通，師厚何肯退保絳州！旣敗而退，豈得復進營平陽！德威旣戰勝，安肯便收軍！蓋晉軍實敗走，莊宗實錄妄言耳。	1
竹已萌千龙，水自走万马。人在苍琼轩，笑倾白玉斝。饮到月华落，醉倒洞之下。一堂皆酒仙，地远无人画。	0
魏費穆奄至荆州。曹義宗軍敗，爲魏所擒，荆州之圍始解。 荆州受圍三年始解。	1
不遇黄山谷，那传石橘林。岩欺小孤顶，影落大江心。试听秋虫语，如闻夜诵音。梅仙癖嗜古，此外更幽寻。	0
借问枝头昨夜春。已传消息到柴门。频看秀色无多艳，拖得清香不见痕。山矗矗，水粼粼。村南村北冷销魂。人间不识春风面，羞见瑶台破月明。	0
久料腾骧空冀北，如何留滞困周南。闻君载酒访狂客，把酒为君当剧谈。上国分携今已久，丹砂未就我怀惭。六蜚驾驭须天马，吾恐骅骝备两骖。	0
扪萝缘壁到山头，俯羡鸿飞尽自由。风雨萧萧黄叶滑，未行十步两三休。	0
吳越王鏐見何逢馬，悲不自勝，故將士心附之。 勝，音升。史言錢鏐亦能結士心以保其國。錢楊之勢所以莫能相尙也。 寵姬鄭氏父犯法當死，左右爲之請， 爲，于僞翻。 鏐曰：豈可以一婦人亂我法，出其女而斬之。鏐自少在軍中， 少，詩照翻。 夜未嘗寐，倦極則就圓木小枕，或枕大鈴，寐熟輒欹而寤，名曰警枕。 或枕，職任翻。記少儀：茵席枕几熲，鄭氏註曰：熲，警枕也。孔穎達疏云：以經枕外別言穎，穎是穎發之義，故爲警枕。余謂錢鏐枕圓木小枕，或枕大鈴令欹而寤，名曰警枕，彼豈知有禮記註疏哉！英雄之心，雖寤寐之間不忘自警，其闇與古合有如此者。 置粉盤于臥內，有所記則書盤中，比老不倦。 比，必利翻，及也。 或寢方酣，外有白事者，令侍女振紙卽寤。時彈銅丸於樓牆之外，以警直更者。 直更者卽持更之卒也。更，工衡翻。 嘗微行，夜叩北城門，吏不肯啓關，曰：雖大王來亦不可啓。乃自他門入。明日，召北門吏，厚賜之。 史言錢鏐之公勤，皆所以保其國。	1
江南渌水多，顾影逗轻波。落日秦云里，山高奈若何。	0
格外缀清诗，诗名独得知。闲居公道日，醉卧牡丹时。海鸟和涛望，山僧带雪期。仍闻称处士，圣主肯相违。	0
造物幻奇杰，立石环坚城。拔地数千尺，变见百怪形。两夫屹当关，左右排戈兵。崛起万古雄，护此钟鼓声。我来自尘寰，一见心目惊。把酒对此奇，坐使世念轻。明朝下山去，此石留吾膺。	0
酒兴何如毕吏部，诗情已过鲍参军。醉吟自足了一世，肯羡飘飘出岫云。	0
靡靡步康衢，喋喋问流俗。谁将今日财，愿易来世福。休论身善恶，佛眼重金玉。	0
魏以郞選不精，大加沙汰， 以水淘去沙石，謂之沙汰，故以諭去不肖。 唯朱元旭辛雄羊深源子恭及范陽祖瑩等八人以才用見留，餘皆罷遣。深，祉之子也。 正始之初，羊祉鎭梁益。	1
宿卫炉烟近，除书墨未乾。马曾金镞中，身有宝刀瘢。父子同时捷，君王画阵看。何当为外帅，白日出长安。	0
二年不到宋家东，阿母深居僻巷中。含泪向人羞不语，琵琶弦断倚屏风。	0
毛桃犹带蕊，青杏已团枝。老不禁春恼，应知老易欺。	0
票騎將軍董重， 票，匹妙翻。 與何進權勢相害，中官挾重以爲黨助。董太后每欲參干政事，何太后輒相禁塞， 塞，猶遏也。塞，悉則翻。 董后忿恚，詈曰：汝今輈張，怙汝兄耶！ 恚，於避翻。賢曰：輈張，猶強梁也。兄，謂進也。輈，音舟。 吾敕票騎斷何進頭，如反手耳！ 斷，丁管翻。 何太后聞之，以吿進。五月，進與三公共奏：孝仁皇后使故中常侍夏惲等交通州郡，辜較財利，悉入西省。 夏，戶雅翻。惲，於粉翻。較，讀曰榷。西省，卽謂永樂宮司。 故事，蕃后不得留京師； 賢曰：蕃后，謂平帝母衛姬。王莽攝政，恐其專權，后不得留在京師，故以爲故事也。 請遷宮本國。奏可。辛巳，進舉兵圍票騎府，收董重，免官，自殺。六月，辛亥，董太后憂怖，暴崩。 怖，普布翻。考異曰：九州春秋曰：太后憂懼，自殺。今從皇后紀。 民間由是不附何氏。	1
将圣由天纵，成能与鬼谋。聪明初四达，俊乂尽旁求。一变前无古，三登岁有秋。讴歌归子启，钦念禹功修。	0
情难足。不堪黄帽催行速。催行速。扁舟一叶，别愁千斛。津亭送客惊相嘱。举杯欲唱眉先蹙。眉先蹙。背人掩面，不能终曲。	0
匈奴烏珠留單于死，用事大臣右骨都侯須卜當， 史記正義：匈奴須卜氏，掌獄訟。 卽王昭君女伊墨居次云之壻也。云常欲與中國和親，又素與伊 章：十二行本伊作於；乙十一行本同；退齋校同。 栗置支侯咸厚善， 云於咸，咸季父也。 見咸前後爲莽所拜，故遂立咸爲烏累若鞮單于。 師古曰：累，音力追翻。 烏累單于咸立，以弟輿爲右 章：十二行本右作左；乙十一行本同。 谷蠡王。 谷，音鹿。蠡，鹿奚翻。 烏珠留單于子蘇屠胡本爲左賢王，後更謂之護于， 烏珠留單于以左賢王數死，不祥，更易命左賢王爲護于。 欲傳以國。咸怨烏珠留單于貶己號，乃貶護于爲左屠耆王。	1
汉帝西征陷虏尘，一朝围解议和亲。当时已有吹毛剑，何事无人杀奉春。	0
十一月，晉王使李存審李嗣源守德勝，自將兵攻鎭州。張處瑾遣其弟處琪幕僚齊儉謝罪請服，晉王不許，盡銳攻之，旬日不克。 晉王但知野戰決勝負於呼吸之間，未知攻城之難也。 處瑾使韓正時將千騎突圍出，趣定州， 趣，七喩翻。 欲求救於王處直，晉兵追至行唐，斬之。 行唐，漢南行唐縣，唐屬鎭州。九域志：在州北五十五里。	1
对竹擘吟笺，正是赏梅时节。便把这些清致，作东湖三绝。帝家金鼎待调羹，何似且休折。却爱玉楼清弄，褪霏霏香雪。	0
幽州大饑，高開道許以粟賑之。 賑，津忍翻。 李藝遣老弱詣開道就食，開道皆厚遇之。藝喜，於是發民三千人，車數百乘，驢馬千餘匹往受粟，開道悉留之，吿絕於藝，復稱燕王， 賑，   津忍翻。乘，繩證翻。復，扶又翻，又音如字。燕，因肩翻。 北連突厥，南與劉黑闥相結，引兵攻易州不克，大掠而去。又遣其將謝稜詐降於藝，請兵援接，藝出兵應之。將至懷戎， 舊志：北燕州懷戎縣，後漢上谷之潘縣也，北齊改爲懷戎，嬀水經其中，州所治也，貞觀八年，改北燕州爲嬀州。 稜襲擊破之。開道與突厥連兵數入爲寇， 厥，九勿翻。數，所角翻。 恆定幽易咸被其患。 恆，戶登翻。被，皮義翻。	1
桧今老矣何兢兢，樛枝下屈如不胜。左松右柏非尔朋，繁霜茂雪徒骄矜。鞠躬不敢骞其肱，午阴凄凄绿鬅鬙。六月爽气飞秋冰，萦纡茂密罗附藤。猿猱臂绝愁难升，老龙衔雨将飞腾，矫首欲举逢饥鹏。	0
時可突干連年爲邊患，趙含章薛楚玉皆不能討，守珪到官，屢擊破之。可突干困迫，遣   使詐降，守珪使管記王悔就撫之。悔至其牙帳，察契丹上下殊無降意， 降，戶江翻；下同。 但稍徙營帳近西北，密遣人引突厥，謀殺悔以叛；悔知之。 近，其靳翻。 牙官李過折 考異曰：舊契丹傳作遇折。今從實錄及守珪傳。 與可突干分典兵馬，爭權不叶，悔說過折使圖之。 說，式芮翻。 過折夜勒兵斬屈烈及可突干，盡誅其黨，帥餘衆來降。 帥，讀曰率。 守珪出師紫蒙州， 章：十二行本州作川；乙十一行本同；孔本同。據晉書載記：秦漢之間，東胡邑于紫蒙之野。唐書地理志，平州有紫蒙白狼昌黎等戍。蓋平州之北境，契丹之南界也。 大閱以鎭撫之。梟屈烈可突干首于天津橋之南。 梟，堅堯翻。	1
留犁挠酒得戎心，并袷通欢岁月深。奉使由来须陆贾，离亲何必强曾参。燕人候望空瓯脱，胡马追随出蹛林。万里春风归正好，亦逢佳客想挥金。	0
燕遼西太守李朗在郡十年，威行境內， 燕遼西郡治令支。 恐燕主盛疑之，累徵不赴。以其家在龍城，未敢顯叛，陰召魏兵，許以郡降魏； 降，戶江翻；下同。 遣使馳詣龍城，廣張寇勢。盛曰：此必詐也。召使者詰問， 詰，去吉翻。 果無事實。盛盡滅朗族；丁酉，遣輔國將軍李旱討之。	1
先是，桑弘羊爲治粟都尉，領大農， 原父曰：大司農，舊治粟內史耳，弘羊爲搜粟都尉也。先，悉薦翻。 盡管天下鹽鐵。弘羊作平準之法，令遠方各以其物如異時商賈所轉販者 賈，音古。 爲賦而相灌輸。置平準于京師，都受天下委輸。 委，於僞翻。輸，音戍。 大農諸官，盡籠天下之貨物，貴卽賣之，賤則買之，欲使富商大賈無所牟大利， 如淳曰：牟，取也。 而萬物不得騰踴。至是，天子巡狩郡縣，所過賞賜，用帛百餘萬匹，錢金以巨萬計，皆取足大農。弘羊又請 章：十四行本請下有令字；乙十一行本同；孔本同。 吏得入粟補官及罪人贖罪。山東漕粟益歲六百萬石，一歲之中，太倉甘泉倉滿，邊餘穀，諸物均輸，帛五百萬匹，民不益賦而天下用饒。於是弘羊賜爵左庶長，黃金再百斤焉。	1
四载即五十，无闻了可知。身有俯仰责，书无毫发裨。痴犹未能弃，嗜若可疗饥。彼哉一何智，莫或效我为。	0
臣光曰：孔子稱鄙夫不可與事君，未得之，患得之；旣得之，患失之。苟患失之，無所不至。 見論語。 王融乘危徼幸， 徼，堅堯翻。 謀易嗣君。子良當時賢王，雖素以忠愼自居，不免憂死。迹其所以然，正由融速求富貴而已。輕躁之士，烏可近哉！ 躁，則到翻。近，其靳翻。	1
楚山铁炭皆奇物，知君欲斫奸邪窟。属镂无眼不识人，楚国何曾斩无极。玉川狂直古遗民，救月裁诗语最真。千里妖蟆一寸铁，地上空愁虮虱臣。	0
客里何迁次，江边正寂寥。肯来寻一老，愁破是今朝。忧我营茅栋，携钱过野桥。他乡唯表弟，还往莫辞遥。	0
维吴崇崇，于汧之西。瞻彼有陇，赫赫不迷。克裨于岳，我酌俶齐。于凡有旅，视公维跻。	0
羸马前山东复东，沈沈窗户锁愁红。春风一把相思骨，又落江南烟雨中。	0
秦王世民觀隋宮殿，歎曰：逞侈心，窮人欲，無亡得乎！命撤端門樓，焚乾陽殿，毀則天門及闕； 唐六典：東都皇城南面三門，中曰端門。乾陽殿，唐後於此起乾元殿。宮城南面三門，中曰應天門，蓋隋之則天門也。唐六典曰：毀建國門。隋志：東都城南面二門，正南曰建國。 廢諸道場，城中僧尼，留有名德者各三十人，餘皆返初。 返初服也。尼，女夷翻。	1
丙子，會至成都，送艾赴京師。會所憚惟艾，艾父子旣禽，會獨統大衆，威震西土，遂決意謀反。會欲使姜維將五萬人出斜谷爲前驅，會自將大衆隨其後。旣至長安，令騎士從陸道步兵從水道，順流浮渭入河，以爲五日可到孟津，與騎兵會洛陽，一旦天下可定也。 談何容易！ 會得晉公書云：恐鄧艾或不就徵，今遣中護軍賈充將步騎萬人徑入斜谷，屯樂城， 諸葛亮所築成固之樂城也。 吾自將十萬屯長安，相見在近。會得書驚，呼所親語之曰：但取鄧艾，相國知我獨辦之； 謂昭知會之足以辦取艾之事。語，牛倨翻。 今來大重， 大，讀曰太。 必覺我異矣， 異，變也。 便當速發。事成，可得天下；不成，退保蜀漢，不失作劉備也！ 蜀漢，謂漢蜀郡漢中郡之地。 丁丑，會悉請護軍郡守牙門騎督以上 此皆從會軍在成都者也。 及蜀之故官，爲太后發哀   於蜀朝堂， 明元郭太后去年殂。蜀都成都有朝堂。朝，直遙翻。 矯太后遺詔，使會起兵廢司馬昭，皆班示坐上人， 坐，徂臥翻。 使下議訖，書版署置，更使所親信代領諸軍；所請羣官，悉閉著益州諸曹屋中， 著，直略翻。 城門宮門皆閉，嚴兵圍守。衞瓘詐稱疾篤，出就外廨。 廨，古隘翻，舍也。 會信之，無所復憚。	1
羣盜李洪攻燒鞏西闕口以東， 謂鞏縣以西，伊闕口以東也。鞏縣，漢屬河南尹，晉分屬滎陽郡。 南結諸蠻；魏都督李神軌武衞將軍費穆討之。穆敗洪於闕口南，遂平之。	1
六幅生绡四五峰，暮云楼阁有无中。去年今日长干里，遥望钟山与此同。	0
中园秋物晓，清玩日无穷。暝筱深留翠，寒花浅作红。鹤鸣残滴露，蜩咽已凉风。谁伴调丝管，心知忆戴崇。	0
鸞臺侍郞同平章事傅遊藝夢登湛露殿，以語所親， 語，牛倨翻。 所親吿之；壬辰，下獄，自殺。 下，遐嫁翻。	1
棹郎大似半边蝇，摘蕙为船折草撑。今夜不知何处泊，浪头正与岭头平。	0
露粟藏金一半开，层层碧玉映楼台。西风昨夜吹香过，人在栏干待月来。	0
方如行义，圆如用智。动如逞才，静如遂意。	0
吴塞当时指此山，吴都亡后绿孱颜。岭梅乍暖残妆恨，沙鸟初晴小队闲。波阔鱼龙应混杂，壁危猿狖奈奸顽。会将一副寒蓑笠，来与渔翁作往还。	0
时时行地罗裙掩，双手更擎春潋滟。傍人都道不须辞，尽做十分能几点。春柔浅蘸蒲萄暖，和笑劝人教引满。洛尘忽浥不胜娇，刬蹈金莲行款款。	0
汉江西岸蜀江东，六稔安禅教化中。托迹幸将王粲别，归心宁与子山同。尊罍岂识曹参酒，宾客还亲宋玉风。又见去年三五夕，一轮寒魄破烟空。	0
端坐吟诗忘忍饥，万人中觅似君稀。门连野水风长到，驴放秋原夜不归。日煖剩收新落叶，天寒更著旧生衣。曲江亭上频频见，为爱鸬鹚雨里飞。	0
桃花深映水边庄，夫妇相携笑语香。耕耨有粮蚕有种，丁男戽水女条桑。	0
归路元无远，行人倦自迟。野香寒蝶聚，秋色老枫知。得得逢清荫，休休憩片时。江山岂无意，邀我觅新诗。	0
太欲自歸於晉陽，武行德使人誘太曰：我裨校也。公舊鎭此地， 由此觀之，契丹嘗命方太鎭河陽，史逸之也。校，戶敎翻。 今虛位相待。太信之，至河陽，爲行德所殺。	1
右拾遺張德，生男三日，私殺羊會同僚，補闕杜肅懷一餤， 餤，徒濫翻，又弋廉翻，徒甘翻。 上表吿之。 上，時掌翻。 明日，太后對仗，謂德曰：聞卿生男，甚喜。德拜謝。太后曰：何從得肉？德叩頭服罪。太后曰：朕禁屠宰，吉凶不預。然卿自今召客，亦須擇人。出肅表示之。肅大慚，舉朝欲唾其面。 朝，直遙翻。唾，吐臥翻。	1
乙未，侯景自加宇宙大將軍都督六合諸軍事，以詔文呈上。上驚曰：將軍乃有宇宙之號乎！	1
吴侬踏车茧盈足，用力多而见功少。江南水轮不假人，智者创物真大巧。一轮十筒挹且注，循环下上无时了。四山开辟中沃壤，万顷秧齐绿云绕。绿云看即变黄云，一岁丰穰百家饱。今年小荒人菜色，斗易衾稠逮昏晓。古来善政抑兼并，贫富相通俗淳好。闭籴待价良忍哉，客主遑遑不相保。令尹贤于郑子产，视民恐伤心皎皎。朝来戒谕甚丁宁，令下翕然风偃草。我今亦有在陈厄，回首田园迹如扫。他年归计一廛氓，抱瓮甘同汉阴老。	0
魏泰山太守羊侃， 守，式又翻。 以其祖規嘗爲宋高祖祭酒從事，常有南歸之志。徐紇往依之，因勸侃起兵，侃從之。兗州刺史羊敦，侃之從兄也， 從，才用翻。 密知之，據州拒侃。八月，侃引兵襲敦，弗克， 魏兗州刺史治瑕丘，泰山太守治博。 築十餘城守之，且遣使來降， 使，疏吏翻。降，   戶江翻。 詔廣晉縣侯泰山羊鴉仁等將兵應接。 沈約志：鄱陽郡有廣晉縣，本吳所置廣昌縣；晉武帝太康元年，更名廣晉。 魏以侃爲驃騎大將軍泰山公兗州刺史，侃斬其使者不受。	1
琴上遗声久不弹，琴中古义本长存。苦心欲记常迷旧，信指如归自著痕。应有仙人依树听，空教瘦鹤舞风骞。谁知千里溪堂夜，时引惊猿撼竹轩。	0
三月，癸未，魏主詔罷沙門年五十以下者。 以其強壯，罷使爲民，以從征役。	1
昔年曾泛西湖流，君今更住西湖头。人生多是未得往，地上有天何处求。朱楼照影钟磬晓，画船落手芙蓉秋。鲤鱼赤鳞应不少，待与水仙相伴游。	0
金屑眼中翳，衣珠法上尘。己灵犹不重，佛视为何人？	0
我家三岛上，洞户眺波涛。醉背云屏卧，谁知海日高。露香红玉树，风绽碧蟠桃。悔与仙子别，思归梦钓鳌。	0
遗却珊瑚鞭，白马骄不行。章台折杨柳，春日路傍情。	0
遐哉上古，生弃与柱。句龙是生，乃有甫田。惟彼甫田，有万斯年。开利之源，无乃塞源。一廛亦官，百廛亦官。啬夫孔艰，浸兮暵兮，申有螽兮。惟馨祀是患，岂止馁与寒。啬夫咨咨，䅎盛苗衰。耕之耰之，袯襫锄犁。手胼足胝，水之蛭螾。吮喋我肌，我姑自思。胡不奋飞，东人利百。西人利百，有匪我心。胡为不易，河水活活。万人逐末，俾尔之愉悦兮。	0
晨起凌严霜，恸哭临素帷。驾言百里涂，恻怆复何为。昨者仕公府，属城常载驰。出门无所忧，返室亦熙熙。今者掩筠扉，但闻童稚悲。丈夫须出入，顾尔内无依。衔恨已酸骨，何况苦寒时。单车路萧条，回首长逶迟。飘风忽截野，嘹唳雁起飞。昔时同往路，独往今讵知。	0
敏娶樂平公主之女娥英， 隋主受禪，周天元后改封樂平公主。 詔假一品羽儀，禮如尙帝女。旣而將侍宴，公主謂敏曰：我以四海與至尊，唯一壻，當爲爾求柱國； 爲，于僞翻。 若餘官，汝愼勿謝。及進見， 見，賢遍翻。 帝授以儀同及開府，皆不謝。帝曰：公主有大功於我，我何得於其壻而惜官乎！今授汝柱國。敏乃拜而蹈舞。	1
漢中守兵不滿三萬，諸將皆恐，欲守城不出以待涪兵。 自蔣琬屯涪，蜀之重兵在焉。 王平曰：漢中去涪垂千里，賊若得關，便爲深禍， 垂，幾及也。關，關城也。杜佑曰：關城，俗名張魯城，在西縣西四十里。嗚呼！王侯設險以守其國。其後關城失守，鍾會遂平行至漢中；王平謂賊若得關，遂爲深禍，斯言驗矣。 今宜先遣劉護軍據興勢， 水經註：小成固城北百二十二里有興勢坂。寰宇記：興勢山在洋州興道縣北四十三里，今郡城所枕，形如一盆，外險而內有大谷，爲盤道上數里，方及四門，因名興勢。東坡指掌圖以爲在興元，恐非也。杜佑   曰：興勢卽洋州興道縣。寰宇記與通典合矣。宋白曰：興勢山在今興道縣西北二十里。劉護軍，劉敏也。 平爲後拒；若賊分向黃金， 黃金谷在興道縣，山有黃金峭。黃金谷有黃金戍，傍山依峭，險折七里。杜佑曰：黃金戍在洋州黃金縣西北八十里，張魯所築，南接漢川，北枕古道，險固之極。 平帥千人下自臨之， 帥，讀曰率；下同。 比爾間涪軍亦至， 比，必寐翻。 此計之上也。諸將皆疑，惟護軍劉敏與平意同，遂帥所領據興勢，多張旗幟，彌亙百餘里。 幟，昌志翻。	1
翠屏缺处添奇观，修眉远浮孤碧。天影微茫，烟痕黯淡，不与千峰同色。凭高望极。向帘幕中间，冷光流入。料得吟僧，数株松下坐苍石。泉源犹是故迹。煮茶曾味古，还记游历。调水符闲，登山屐在，却倚阑干斜日。轻阴易□。看飘忽风云，晦明朝夕。为我飞来，傍江横峭壁。	0
孤城落日一登临，感激戎庭万里心。乡国云山遮不见，风光惨澹益愁深。漂流空叹东溪水，倏忽仍嗟西岭阴。留滞只今寒暑变，谁怜客子独悲吟。	0
芳序虽摇落，吾生任屈伸。日催轻璧士，天赦戴盆人。宵雁多号月，冰鱼暗待春。自怜麋鹿性，晚节顿缨频。	0
三月，壬寅，以司直伏湛爲大司徒。	1
丙戌，以太中大夫楊彪爲司空。	1
常思东溪庞眉翁，是非不解两颊红。桔槔打水声嘎嘎，紫芋白薤肥濛濛。鸥鸭静游深竹里，儿孙多在好花中。千门万户皆车马，谁爱如斯太古风。	0
洛下衣冠爱惜春，相从小饮任天真。随家所有自可乐，为具更微谁笑贫。不待珍羞方下箸，只将佳景便娱宾。庾公此兴知非浅，藜藿终难继主人。	0
冬，十一月，魏初置尙書侍中六卿；以荀攸爲尙書令，涼茂爲僕射， 涼，姓；茂，名。 毛   玠崔琰常林徐奕何夔爲尙書， 魏置五曹尙書，吏部左民客曹五兵度支。 王粲杜襲衞覬和洽爲侍中， 自是以後，侍中遂以四人爲定員。 鍾繇爲大理， 大理，漢廷尉之職。 王脩爲大司農，袁渙爲郞中令，行御史大夫事， 郞中令，漢光祿勳之職。 陳羣爲御史中丞。 時以御史大夫爲三公，以中丞爲御史臺主。	1
五月，朔，日有食之，旣。	1
卓購求袁紹急，周毖伍瓊說卓曰：夫廢立大事，非常人所及。袁紹不達大體，恐懼出奔，非有他志。今急購之，勢必爲變。袁氏樹恩四世， 袁安四世至紹。 門生故吏徧於天下，若收豪桀以聚徒衆，英雄因之而起，則山東非公之有也。不如赦之，拜一郡守，紹喜於免罪，必無患矣。卓以爲然，乃卽拜紹勃海太守，封邟鄕侯。 邟，苦浪翻。 又以袁術爲後將軍，曹操爲驍騎校尉。	1
照耀金钗簇腻鬟，见时直向画屏间。黄姑阿母能判剖，十斛明珠也是闲。	0
戊辰，燕昌黎尹留忠謀反，誅；事連尙書令東陽公根尙書段成，皆坐死；遣中衞將軍衞雙就誅忠弟 章：十二行本弟下有幽州刺史四字；乙十一行本同；孔本同；張校云：夾註弟幽州刺史志於凡八字作正文。 志於凡城。以衞將軍平原公元爲司徒尙書令。	1
回仙轻举乘白鹤，太白大醉骑鲸鱼。纯湖飞过人不识，入海问讯今何如。	0
荻花塘外老渔家，夜夜湖边倚钓槎。打起秋风鱼数尾，调羹尽可荐胡麻。	0
琮妻廣德公主，上之妹也， 廣德縣，屬宣州。 與琮偕之韶州，行則肩輿門相對，坐則執琮之帶，琮由是獲全。時諸公主多驕縱，惟廣德動遵法度，事于氏宗親尊卑無不如禮，內外稱之。	1
北风吹我过峥嵘，片石中间水一泓。世事由来总如此，枉教辛苦为虚名。	0
未了功名便阖棺，荒祠零落汉衣冠。知心惟有庭前柏，能与先生共岁寒。	0
经旬寒雨正霖霪，才转东风便肯晴。我自西畴心念熟，不须学稼始归耕。	0
此诗合让简斋老，尽洗世间声色尘。我更凿空难著语，蹇驴粗记雪桥春。	0
桃李盘中天地宽，误渠鼎实为才悭。苔荒草没浑无耻，犹自青黄烟雨间。	0
暑别齐纨知有日，秋生蕲竹果如期。月明半夜似相觅，角怨五更知为谁。风露满天河转后，江山千里雁来时。短檠莫倦亲灯火，又见槐花黄满枝。	0
人本心田静，机关买是非。聪明存节操，曲直自相依。思寂知玄奥，区分有顺违。精通含识性，理义恺然希。	0
剑佩已深扃，茅为岳面亭。诗犹少绮美，画肯爱丹青。换笔修僧史，焚香阅道经。相邀来未得，但想鹤仪形。	0
樵叟无忧苦，地仙亦何别。茆屋岸花中，弄孙头似雪。	0
湖上孤帆别，江南谪宦归。前程愁更远，临水泪沾衣。云梦春山遍，潇湘过客稀。武陵招我隐，岁晚闭柴扉。	0
乙亥，葬文王于崇陽陵。 考異曰：晉書文紀作癸酉，今從魏志陳留王紀。	1
高乾將之徐州，魏主聞其漏泄機事，乃詔丞相歡曰：乾邕與朕私有盟約，今乃反覆兩端。歡聞其與帝盟，亦惡之， 惡，烏故翻。 卽取乾前後數啓論時事者遣使封上， 使，疏吏翻；下同。上，時掌翻。 帝召乾，對歡使責之，乾曰：陛下自立異圖，乃謂臣爲反覆，人主加罪，其可辭乎！遂賜死。帝又密敕東徐州刺史潘紹業殺其弟敖曹， 按李延壽齊紀，魏主遣東徐州刺史潘紹業密敕長樂太守龐蒼鷹殺敖曹，則是高敖曹此時在信都也。 敖曹先聞乾死，伏壯士於路，執紹業，得敕書於袍領，遂將十餘騎奔晉陽。 將，卽亮翻。騎，奇計翻。 歡抱其首哭曰：天子枉害司空。敖曹兄仲密   爲光州刺史，帝敕靑州斷其歸路， 斷，音短。仲密由東萊歸勃海，道出靑州。 仲密亦間行奔晉陽。 間，古莧翻。 仲密名愼，以字行。	1
天界殊胜理，凡愚不易知。曩因谁可究，浅近故怀疑。的实归真性，区邪入正持。乐耶亲大道，报应自然之。	0
裕與齡石密謀進取，曰：劉敬宣往年出黃虎，無功而退。 事見一百十四卷四年。 賊謂我今應從外水往，而料我當出其不意猶從內水來也。 庾仲雍曰：巴郡江州縣對二水口，右則涪，內水；左則   蜀，外水。 如此，必以重兵守涪城以備內道。 涪，音浮。 若向黃虎，正墮其計。今以大衆自外水取成都，疑兵出內水，此制敵之奇也。而慮此聲先馳，賊審虛實。別有函書封付齡石，署函邊曰：至白帝乃開。諸軍雖進，未知處分所由。 處，昌呂翻。分，扶問翻。	1
先生见尧心，相与去九有。斯民既已治，我得安林薮。道为自然贵，名是无穷寿。瑶坛在此山，识者常回首。	0
迟景霭悠悠，伤春南陌头。暄风一澹荡，遐思几殷忧。龙去空仙沼，鸾飞掩妓楼。芳菲馀雨露，冠盖旧公侯。朱戟千门闭，黄鹂百啭愁。烟濛宫树晚，花咽石泉流。寒谷律潜应，中林兰自幽。商山将避汉，晋室正藩周。黍稷闻兴叹，琼瑶畏见投。君心即吾事，微向在沧洲。	0
千里垂精帝道尊，神祠近正国西门。风摇广殿松杉老，雨入修廊羽卫昏。日落狐狸号草莽，年丰父老荐鸡豚。旧游零落今谁在，尘壁苍茫字半存。	0
篮舆访萧寺，烟暝涨春空。远树楼头绿，残霞山外红。昏钟发林杪，人语殷桥东。回首都无迹，人生真梦中。	0
太后生重眉，成八字， 重，直龍翻。 百官皆賀。	1
野水连天阔，孤舟尽日閒。会须风雨过，一济谅非难。	0
九曲堙沦茂苑荒，吴人谁复怨吴王。莫言故国千秋远，知是仙家几日长。湖上只誇浮海相，里中休笑效颦娘。旧时芳径今犹在，但属渔樵自采香。	0
野烧原空尽荻灰，吴王此地有楼台。千年事往人何在，半夜月明潮自来。白鸟影从江树没，清猿声入楚云哀。停车日晚荐蘋藻，风静寒塘花正开。	0
不肯吟诗不听经，禅宗异岳懒游行。他年白首当人问，将底言谈对后生。	0
卜田向何许，石佛山南路。下有尔家川，千畦种粳稌。山泉宅龙蜃，平地走膏乳。异时亩一金，近欲为逃户。逝将解簪绂，卖剑买牛具。故山岂不怀，废宅生蒿稆。便恐桐乡人，长祠仲卿墓。	0
金作蟠龙绣作麟，壶中楼阁禁中春。君王避暑来游幸，风月横秋气象新。	0
土风豪盛古长安，谁谓元侯卧治难。使客不来公事少，一床蕲簟石林寒。	0
大哉天地仁，生意无尽藏。芳春三月时，五阳正敷畅。在卦则为夬，泽下于天上。笃生万人英，出应苍生望。退然处乡闾，温恭加直谅。万顷波汪汪，一团和盎盎。凛然立朝廷，谠论动旒纩。张胆输荩忠，赪颜斥庸妄。宁为凤鸣阳，不作马立仗。玉皇笑点头，谏疏堪屏障。谗者何人斯，严科欲监谤。纲常尽斁沦，天日忍欺诳。白璧污苍蝇，鸣珂辞翠阆。膏屯施未光，干蛊遂高尚。郭外新结庐，野色耽虚旷。积书遗儿孙，开斝延辈行。及此绂麟旦，仙壶敞方丈。台宿焕祥辉，矞云宾景贶。有客前称觥，致词太豪放。海内今何时，四面波涛涨。督府册元戎，庙坐辕门帐。妖氛不能清，恻焉赖汝将。都堂留一老，手携灵寿杖。颠危不能扶，又焉用彼相。时流忌生语，相顾效哑瘴。回首忆端平，芳菲仅一饷。大号正扬庭，一阴敢阳抗。治少乱日多，古今同證状。公抱葵藿心，未忘太阳向。天运有推移，阴阳迭摩荡。夬进则为乾，群龙神气王。公主善类盟，任重在力量。周道当中兴，方叔犹必壮。松茂宜柏悦，吕鸣因律唱。唤起矍铄翁，吾军亦可张。壶山献宝熏，寿水足醇酿。一瓣虬吐烟，一吸鲸吞浪。寿公乃寿国，他语徒冗长。玉鼎愿精调，金瓯保无恙。	0
天台罹洚水，平陆几成渊。经理阅再祀，民瘼犹未痊。将令田里安，须得牧守贤。畴咨能俾乂，佥曰蓬莱仙。君侯宽且明，履节金石坚。吏事素精敏，公心无党偏。分符膺重寄，为政将奚先。租赋盍蠲减，狱讼无淹延。奸黠须禁戢，阨穷当悯怜。庶销愁叹声，播作谣颂传。使华闻有命，丹书下日边。复使兹郡民，鼓舞戴二天。政成彻丹扆，驿召归甘泉。嗟予十载间，稠叠同班联。学馆暨郎省，昕夕相周旋。喜君驾朱轓，恨我违英躔。同寅举饯觞，佳句联华笺。枯肠强搜索，缀缉仅成篇。	0
阑干只在鸥飞处，年年怕吟秋兴。断浦沈云，空山挂雨，中有诗愁千顷。波声未定。望舟尾拖凉，渡头笼暝。正好登临，有人歌罢翠帘冷。悠然魂堕故里，奈闲情未了，还被吹醒。拜月虚檐，听蛩坏砌，谁复能怜娇俊。忧心耿耿。寄桐叶芳题，冷枫新咏。莫遣秋声，树头喧夜永。	0
我别竟陵时，楚稻如碧丝。秋风发齐安，稻穗如植旗。流年去荏苒，客路何逶迤。弛担终未卜，永负山中期。	0
樱笋登盘节物新，一筇踏遍九州春。似曾山阴访脩竹，不记水边观丽人。豪饮自怜非少日，俊游亦恐是前身。暮归尚有清狂态，乱插山花满角巾。	0
前日寻梅椒样缀。今日寻梅蜂已至。乍开绛萼欲生香，略绽粉苞先有意。故人今日升沈异。定是江南无驿使。自调弦管自开尊，笑把花枝花下醉。	0
春天丽春旭，春酒献春杯。树待珊瑚斗，花须羯鼓催。	0
兄弟无聊各数年，东堂犹喜聚炊烟。翛然汝更寻灵照，别后吾知忆惠连。击汰便应从橹外，看书谁与共灯前。明朝不待鼕鼕鼓，祇有关门及早眠。	0
野店萧萧掩竹门，岸沙犹记履綦痕。东风枉是吹花急，绿尽平芜却断魂。	0
天漢元年辛巳前一○○應劭曰：時頻年苦旱，故改元爲天漢，以祈甘雨。師古曰：大雅有雲漢之詩，周大夫仍叔所作，以美宣王遇旱災，修德勤政而能致雨，故依以爲年號也。	1
時黨人獄所染逮者，皆天下名賢， 染，謂獄辭所汙染也。逮，謂連及也。 度遼將軍皇甫規，自以西州豪桀，恥不得與， 與，讀曰預。 乃自上言：臣前薦故大司農張奐，是附黨也。又，臣昔論輸左校時，太學生張鳳等上書訟臣，是爲黨人所附也， 薦張奐事見上卷六年。張鳳上書事見五年。 臣宜坐之。朝廷知而不問。	1
云壑泉泓，小者如杯，大者如罂。更石筵平莹，宽容数客，淙流回激，环绕飞觥。三涧交流，两崖悬瀑，捣雪飞霜落翠屏。经行处，有丹荑碧草，古木苍藤。徘徊却倚山楹。笑山水娱人若有情。见傍回侧转，峰峦叠叠，欲穷还有，岩谷层层。仰视云间，茅茨鸡犬，疑是仙家来避秦。青林表，望烟霞缥缈，隐隐鸾笙。	0
夏，五月，壬午，帝還建康。	1
萧寺驮经马，元从竺国来。空知有善相，不解走章台。	0
吏统久已紊，使选匪易为。蝎虺何蓁蓁，鸿雁何累累。持节岂不多，旷职苟所私。缅怀紫阳翁，昔使东浙湄。陈臬纠官邪，扬仁苏民疲。兹道有先后，哲儒昭令规。絅斋寄潇牧，那懋灼帝知。励廉肃寮寀，反税驩乡耆。所学蕴渊道，宽严权理宜。兹总全楚境，歌此皇华诗。位穹民言邈，壤广吏蠹滋。问俗职所重，简僚乃政基。视听贵远周，细微在可遗。揽辔戒前路，岂为好爵縻。揆予忝英盼，怀德念别离。别离果何念，康济乃所期。懿兹远大业，肇此咨度时。勖哉振英采，慰我湘民思。	0
西风吹秋落山谷，霜红换尽烟边绿。垂云门冷一事无，只有庭松与篱菊。白日兰堂一局棋，百年闲事无游丝。山僧更劝黄粱饭，真似邯郸枕上时。	0
春，三月，壬午，天子聞南越反，曰：韓千秋雖無功，亦軍鋒之冠， 冠，古玩翻。 封其子延   年爲成安侯； 班表，成安侯食邑於潁川郡之郟縣。 樛樂姊爲王太后，首願屬漢，封其子廣德爲龍亢侯。 班志，龍亢縣屬沛國。亢，音剛。考異曰：漢書功臣表作龍侯，南越傳作龒侯。晉灼曰：龒，古龍字。史記建元以來侯者表及南越傳皆作龍亢侯，今從之。	1
一壑云屏展，江横万里长。渔舟下滩去，寂寞舞斜阳。	0
寥落云外山，迢递舟中赏。铙吹发西江，秋空多清响。地迥古城芜，月明寒潮广。时赛敬亭神，复解罟师网。何处寄相思？南风吹五两。	0
元年丙午前三七五	1
朝别朱雀门，暮栖白鹭洲。波光摇海月，星影入城楼。望美金陵宰，如思琼树忧。徒令魂入梦，翻觉夜成秋。绿水解人意，为余西北流。因声玉琴里，荡漾寄君愁。	0
健体安身可美，喜笑化食堪夸。更言一事实为佳。肥风瘦痨都罢。兼且时光似箭，更加景色难赊。名园等处乐奢华。一任佳人玩耍。	0
冬，十二月，丙寅，魏徙建昌王長樂爲安樂王。 樂，音洛。	1
唐兵圍洛陽，掘塹築壘而守之。 塹，七豔翻。 城中乏食，絹一匹直粟三升，布十匹直鹽一升，服飾珍玩，賤如土芥。民食草根木葉皆盡，相與澄取浮泥，投米屑作餅食之，皆病，身腫脚弱，死者相枕倚於道。 枕，職任翻。 皇泰主之遷民入宮城也， 見一百八十三卷隋義寧元年四月。 凡三萬家，至是無三千家。雖貴爲公卿，糠覈不充， 孟康曰：覈，麥糠中不破者也。晉灼曰：覈，音紇。京師人謂粗屑爲紇頭。 尙書郞以下，親自負戴， 負以肩背，戴以首。 往往餒死。	1
春风三阁上，珠翠日纷纷。乐饮陶江月，清歌遏海云。醉中失陈国，梦里入隋军。玉树庭花曲，凄凉不可闻。	0
大將軍爽，驕奢無度，飮食衣服，擬於乘輿； 乘，繩證翻 尙方珍玩，充牣其家；又私取先帝才人以爲伎樂。 伎，渠綺翻。 作窟室，綺疏四周， 窟室，掘地爲室也。賢曰：綺疏，謂鏤爲綺文。 數與其黨何晏等縱酒其中。弟羲深以爲憂，數涕泣諫止之，爽不聽。爽兄弟數俱出遊， 數，所角翻。 司農沛國桓範謂曰：總萬機，典禁兵，不宜並出，若有閉城門，誰復內入 章：甲十六行本入作人；乙十一行本同；孔本同。 者？ 復，扶又翻；下同。 爽曰：誰敢爾邪！	1
初，黃元爲諸葛亮所不善，聞漢主疾病，懼有後患，故舉郡反，燒臨邛城。 臨邛縣，漢屬蜀郡。蜀旣分置漢嘉郡，則此時當屬漢嘉。邛，渠容翻。 時亮東行省疾， 省，悉景翻。 成都單虛，元益無所憚。益州治中從事楊洪，啓太子遣將軍陳曶鄭綽討元。 曶，呼骨翻。 衆議以爲元若不能圍成都，當由越巂據南中。 南中，漢益州永昌二郡之地。 洪曰：元素性凶暴，無他恩信，何能辦此！不過乘水東下，冀主上平安，面縛歸死；如其有異，奔吳求活耳。但敕曶綽於南安峽口邀遮，卽便得矣。元軍敗，果順江東下，曶綽生獲，斬之。 此順蜀靑衣水東下也。水經註：靑衣水出靑衣縣西蒙山，東至蜀郡臨邛縣與沫水合，又東至犍爲南安縣入于江，所謂南安峽口也。	1
呼十却为石，唤针将作真。忽然云雨至，总道是天因。	0
延岑護軍鄧仲況擁兵據陰縣， 賢曰：陰縣，屬南陽郡；故城在今襄州穀城縣界北。水經註：沔水南逕穀城東，又南過陰縣西。宋白曰：今光化軍，本陰縣地。 而劉歆孫龔爲其謀主。前侍中扶風蘇竟以書說之， 前此帝嘗用竟爲侍中。說，輸芮翻。 仲況與龔降。竟終不伐其功，隱身樂道，壽終於家。 樂，音洛。	1
林居逢岁晏，遇物使情多。蘅茝不时与，芬荣奈汝何。更怜篱下菊，无如松上萝。因依自有命，非是隔阳和。	0
松源嫡嗣，伏虎后身。接物有验，见地不亲。丛林沾润恩波阔，万古云峰翠色新。	0
空山涧畔枯松树，禅老堂头甲乙身。传是昔朝僧种著，下头应有茯苓神。	0
一旦天书下紫微，三年旌旆陇云飞。塞门无事春空到，边草青青战马肥。	0
蜜沈烬暖萸烟袅。层帘卷、伫立行人官道。麟带压愁香，听舞箫云渺。恨缕情丝春絮远，怅梦隔、银屏难到。寒峭。有东风嫩柳，学得腰小。还近绿水清明，叹孤身如燕，将花频绕。细雨湿黄昏，半醉归怀抱。蠹损歌纨人去久，漫泪沾、香兰如笑。书杳。念客枕幽单，看看春老。	0
晉王自魏州如楊劉，引兵略鄆濮而還，循河而上，軍於麻家渡。 還，從宣翻。上，時掌翻。麻家渡蓋在濮州界。 賀瓌謝彥章將梁兵屯濮州北行臺村，相持不戰。 凡言相持不戰，度其力未足以相勝，而各伺其勢之有可乘者也。	1
契丹主召晉百官悉集於庭，問曰：吾國廣大，方數萬里，有君長二十七人； 長，知兩翻。 今中國之俗異於吾國，吾欲擇一人君之，如何？皆曰：天無二日。 孟子引孔子之言。 夷夏之心，皆願推戴皇帝。如是者再。契丹主乃曰：汝曹旣欲君我，今茲所行，何事爲先？對曰：王者初有天下，應大赦。二月，丁巳朔，契丹主服通天冠絳紗袍，登正殿，設樂懸儀衞於庭。百官朝賀，華人皆法服，胡人仍胡服，立於文武班中間。 文官班於東，武官班於西，胡   人立於中間。 下制稱大遼會同十年，大赦。仍云：自今節度使刺史，毋得置牙兵，市戰馬。 其心固虞諸鎭有與之作敵者。	1
我自穷愁坐缀文，何堪见子可怜生。两穷政好同诗社，一战犹须倩酒兵。	0
一年遇暑一番愁，六月梢时七月头。今夕追凉还得热，何时遇夏却逢秋。	0
功名富贵付悠悠，高卧山城又过秋。燕坐香灯为静侣，閒行麋鹿是同游。青黄草木新霜过，潇洒溪山夜雨收。回首十年梁苑客，枉教白却少年头。	0
愼常從李希烈討梁崇義，希烈愛其才，欲留之，愼逃歸。希烈聞皋用愼，恐爲己患，遺   愼七屬甲， 遺，唯季翻。周禮：函人爲甲，犀甲七屬。鄭註云：屬，讀如灌注之注，謂上旅下旅札屬之數凡七也。 詐爲復書，墜之境上。上聞之，遣中使卽軍中斬愼，皋爲之論雪； 皋爲，于僞翻。 未報。會江賊三千餘衆入寇， 江賊，江中羣盜也。自湖口入寇江南西道。 皋遣愼擊賊自贖；愼擊破之，斬首數百級而還，由是得免。	1
劉牢之攻燕黎陽太守劉撫于孫就栅， 孫就，人姓名，蓋立柵于黎陽界，劉撫因屯焉。 燕王垂留慕容農守鄴圍，自引兵救之。秦長樂公丕聞之，出兵乘虛夜襲燕營，農擊敗之。 敗，補邁翻。 劉牢之與垂戰，不勝，退屯黎陽，垂復還鄴。	1
小轮轻线妙无双，曾伴幽人酒一缸。洛客见诗如有问，辗烟冲雨过桐江。	0
谁染深红酥缀来。意浓含笑美颜开。误认浣溪人饮罢，上香腮。辨杏疑桃称好句，名园色异占多才。折得一枝斜插鬓，坠金钗。	0
定谥芳声远，移封大国新。巽宫尊长女，台室属良人。河汉重泉夜，梧桐半树春。龙轜非厌翟，还辗禁城尘。秦地吹箫女，湘波鼓瑟妃。佩兰初应梦，奔月竟沦辉。夫族迎魂去，宫官会葬归。从今沁园草，无复更芳菲。	0
活俘万户虏无酋，拔寨宵奔黑祲收。不用偏师追出塞，杀胡林只在扬州。	0
一室真容膝，何人客子猷。土浮迎竹醉，云净对山羞。无地青归幌，他年翠绕楼。且从邻寺去，烟雨看沙鸥。	0
梅花好，千万君须爱。比杏兼桃犹百倍。分明学得嫦娥样，不施朱粉天然态。蟾宫里，银河畔，风霜耐。岭上故人千里外。寄去一枝君要会。表江南信相思㬠。清香素艳应难对。满头宜向尊前戴。岁寒心，春消息，年年在。	0
烨烨其光，炳炳其灵。窅其如容，歘其如声。扇以景风，导以朱斿。我德匪类，神其安留。	0
長沙王叔堅未之江州，復留爲司空， 復，扶又翻。 實奪之權。	1
三百年间，功标青史，几多俱委埃尘。悟黄粱弃事，厌世藏身。将我一枝丹桂，换他千载青春。岳阳楼上，纶巾羽扇，谁识天人。蓬莱愿应仙举，谁知会合仙宾。遥想望，吹笙玉殿，奏舞鸾裀。风驭云軿不散，碧桃紫奈长新。愿逢一粒，九霞光里，相继朝真。	0
系缆寒沙伤客情，秋云不动夜阴生。萧萧两岸黄榆叶，解报三更雨到声。	0
尽日湖亭卧，心闲事亦稀。起因残醉醒，坐待晚凉归。松雨飘藤帽，江风透葛衣。柳堤行不厌，沙软絮霏霏。	0
委蜕疏竹根，舒翼高梧枝。攀缘择阴翳，意求物弗知。清晓喜零露，晴昼弄凉飔。长吟不能休，自喜方得时。	0
不但色秾华，更觉香幽迥。笑杀海棠仙，死抱渊材恨。	0
独下黄盘路，多虞部落连。云晴仍著地，树古自参天。乱鸟飞人上，惊麋起马前。行行无郡邑，唯见虎狼烟。	0
新有千丝明晓镜，旧无一画赞宵衣。閒吟此外惟须饮，老觉人间万事非。	0
六帝贻谋圣继明，两宫崇祀上躬行。熙坛初展严禋报，观盥三终孝享成。仰法祖宗尊本始，致隆高厚罄纯精。告虔并荐圆方玉，在涤交充茧栗牲。吉土兆南殊汉畤，景圭迎至协周正。羽旄备物甘泉仗，觚陛层垓委粟营。斋寝累朝思志意，真廷谷旦奉粢盛。八神警跸驱氛沴，九貊梯航入贡菁。过庙徂郊纡步武，撤茵停盖肃公卿。服裘尚质遵前制，配册修辞正重名。篆鼎割烹工奏夏，午阶登降斗旋衡。先时非雾滋鳞隰，竟夕祥光烛缦城。钟虡四厢庭乐毕，樵蒸千石燎烟轻。龙回雕辇升峣阙，鹤负恩书下采楹。海外鸡星占泽霈，楼前鼍鼓震霆惊。风云气应灵台候，雷雨仁深犴圄清。有昊感通钦辅德，聿修寅畏念持盈。旁求遗逸搜岩穴，宽舍租逋惠隶氓。天锡泰元神策瑞，民歌华黍岁丰声。老臣扈从知何补，敢次舆言颂太平。	0
犹记年时访故山，细聆旧话侍清閒。汲泉倚杖临荒甃，寻塔呼僮斸野菅。回首恍如前日事，伤心已隔夜泉关。手携菖歜歌清些，泪染含风细葛班。	0
春草长河曲，离心共渺然。方收汉家俸，独向汶阳田。鸟雀空城在，榛芜旧路迁。山东征战苦，几处有人烟。	0
楼西残月尚胧明，中禁鸡人报晓声。清旦司天台进状，夜来晴霁泰阶平。	0
重来旧游处，触目景添幽。故墨犹馀迹，忠魂已断头。疏钟号暮雨，枯木响残秋。欲诉愁人意，频怀杞国忧。	0
世充將王德仁棄故洛陽城而遁， 此漢魏故都之城也。 亞將趙季卿以城降。秦王世民囚竇建德王琬長孫安世郭士衡等至洛陽城下，以示世充。世充與建德語而泣，仍遣安世等入城言敗狀。世充召諸將議突圍，南走襄陽， 欲走襄陽就王弘烈王泰。走，音奏。 諸將皆曰：吾所恃者夏王，夏王今已爲擒，雖得出，終必無成。 考異曰：舊書世充傳云：諸將皆不答。今從河洛記。 丙寅，世充素服帥其太子羣臣二千餘人詣軍門降。 帥，讀曰率。降，戶江翻。 世民禮接之，世充俯伏流汗。世民曰：卿常以童子見處， 處，昌呂翻。 今見童子，何恭之甚邪？ 邪，音耶。 世充頓首謝罪。於是部分諸軍， 分，扶問翻。 先入洛陽，分守市肆，禁止侵掠，無敢犯者。	1
低迷委径柳，氛氲被池莲。亭前秋雨馀，明月来婵娟。高台甃苍玉，清风夜周旋。举杯属姮娥，醉舞还蹁跹。	0
平原君欲封魯連， 以其折新垣衍言帝秦也。 使者三返，終不肯受。 使，疏吏翻。 又以千金爲魯連壽，魯連笑曰：所貴於天下士， 章：十二行本下下有之字；士下有者字；乙十一行本同；孔本同。 爲人排患釋難解紛亂而無取也。 爲人之爲，于僞翻。難，乃旦翻。 卽有取， 章：十二行本取下有者字；乙十一行本同；孔本同。 是商賈之事也！ 賈音古；下同。 遂 章：十二行本遂上有而連不忍爲也六字；乙十一行本同；孔本同；張校同；退齋校同。 辭平原君而去，終身不復見。 復，扶又翻。	1
精神玉雪眼点漆，总角两髦锦缠碧。郎君未出客已惊，隔窗读书鸾鹤声。松烟兔颖小三昧，虿尾银钩略无对。钟王笔法老始成，阿麟今才十二龄。七十列传十二纪，白头书生不能记。乱抽架上聊试渠，横诵倒诵如流水。二雅三颂已作笺，要与毛郑争先鞭。吟诗作赋更馀事，不论五言兼七字。奉常先生有阴功，翰苑仙人有家风。高科好官手可唾，更看声名塞天破。老夫还曾浪语么，老夫还曾浪语么。	0
殿古涵烟冷，楼空得月多。钟声巡远岫，塔影卧清波。	0
彼雏饰容服，吾稚业耕锄。不以贫惭富，贤哉妇儆夫。	0
彼鸣在阴，亦白其羽。声闻于天，来集斯所。勉勉我王，咸遂厥宇。播于异物，受天多祜。	0
愁云淡淡雨潇潇。暮暮复朝朝。别来应是，眉峰翠减，腕玉香销。小轩独坐相思处，情绪好无聊。一丛萱草，几竿修竹，数叶芭蕉。	0
山石榴，一名山踯躅，一名杜鹃花。杜鹃啼时花扑扑，九江三月杜鹃来，一声催得一枝开。江城上佐闲无事，山下斸得厅前栽。烂熳一阑十八树，根株有数花无数。千房万叶一时新，嫩紫殷红鲜曲尘。泪痕裛损燕支脸，剪刀裁破红绡巾。谪仙初堕愁在世，姹女新嫁娇泥春。日射血珠将滴地，风翻火燄欲烧人。闲折两枝持在手，细看不似人间有。花中此物似西施，芙蓉芍药皆嫫母。奇芳绝艳别者谁，通州迁客元拾遗。拾遗初贬江陵去，去时正值青春暮。商山秦岭愁杀君，山石榴花红夹路。题诗报我何所云，苦云色似石榴裙。当时丛畔唯思我，今日阑前只忆君。忆君不见坐销落，日西风起红纷纷。	0
孤吟望至公，已老半生中。不有同人达，兼疑此道穷。只应才自薄，岂是命难通。尚激抟溟势，期君借北风。	0
更命魏博曰天雄軍。 代宗以魏博爲天雄軍以寵田承嗣；至德宗時，田悅逆命，後復歸順，命爲魏博節度使。今復舊天雄軍號。 癸亥，進天雄節度使長沙郡王羅紹威爵鄴王。	1
史炤釋文曰：涇，宣城邑。余謂此魏所置涇州也。按魏收地形志，魏置涇州於安定臨涇城。若宣城郡之涇縣，則在江南，屬梁，非魏土也。且通鑑書魏涇州，而以梁宣城郡之涇縣爲釋，曾是可以欺後學乎！	1
吾亦爱吾庐，试听谈向背。维南汇平湖，浙水实分派。两峰屹三塔，形势远襟带。城中那有此，到处怜湫隘。拿舟信所之，讵复防厉揭。猿鹿骛幽旷，引遁终远害。抱垣更通津，渔钓欲寄快。都缘迹不羁，彻老心自在。	0
庚戌，魏主嗣還平城。 出巡而還也。	1
英姿直节想堂堂，不忍偷生向扰攘。二帝蒙尘方幸虏，六臣奉玺更朝梁。身轻欲抗豺狼怒，名在终同日月光。曾与先君共褒录，拊编交感泪浪浪。	0
双双小凤斜，淡淡鸦儿稳。一曲渭城歌，柳色饶春恨。离觞洗别愁，酒尽愁难尽。宝瑟雁纵横，谁寄天涯信。	0
八月，辛卯，文王卒，太子嗣爲相國晉王。	1
虎眼龙须午未乾，楚臣遗泪尚潸潸。梅天有雨金丸重，麦地无风翠浪閒。蒲解枭风岂枭贼，符能驱祟不驱奸。一樽菖酒呼天问，何事男儿鬓渐斑。	0
乔木隔尘埃，华堂敞深僻。人静好鸟鸣，睡馀疏雨滴。悲愁感萧瑟，吊古披荒寂。尚溯紫髯翁，誓师沉马璧。	0
不慕清官况热官，竹篱纸帐睡差安。却愁帝敕梅龙去，第一瑶台分外寒。	0
总角黎家三四童，口吹葱叶送迎翁。莫作天涯万里意，溪边自有舞雩风。	0
奉灵桃李已堪攀，只有春风作往还。园吏不须防客到，长安从古少人閒。	0
锦池江上柳垂桥，风引蝉声送寂寥。不必如丝千万缕，只禁离恨两三条。	0
王君上升处，信首古居前。皂树即须朽，白龟应亦全。云间犹一日，尘里已千年。碧色坛如黛，时人谁可仙。	0
高楼贺监昔曾登，壁上笔踪龙虎腾。中国书流尚皇象，北朝文士重徐陵。偶因独见空惊目，恨不同时便伏膺。唯恐尘埃转磨灭，再三珍重嘱山僧。	0
试于闲处寻闲境，松竹无言绿满秋。方外每烦勤下谕，山隅何幸偶来游。一帘芳草庭前长，千载遗书圯上求。得请南还乐居此，清谈深感圣恩优。	0
晴空扬沙春茫茫，柳絮匝岸东风狂。篷窗两畔高插起，收拾万象供吟章。眼中物物尽诗料，应接不暇劳迎将。睡魔欺人晴昼长，坦腹一枕追羲皇。醒来意兴难说似，石鼎细味煎茶香。江花无情为谁芳，江草绿嫩肥牛羊。瀰瀰渺渺水曲折，远远近近山低昂。各怀邂逅良未恶，隐几抱膝聊徜徉。故人念我天一方，我亦千里遥相望。相思用情何日了，带围宽剩羞东阳。不如且理文字五千卷，搜吟拄腹撑枯肠。	0
定王米换长安土，北望长安日几回。更有筑台归未得，凭高却望定王台。	0
翟园不到才几日，寒梢冷叶秋萧瑟。只有黄花数点明，上照青松下苍石。记得春头来此嬉，梅花太瘦杏花肥。巷南巷北皆春色，恰似吾人年少时。忽怪翟园如许老，园应笑我衰容早。来岁春光更一来，我衰依旧园还少。	0
八寸黄杨惠不轻，虎头光照簟文清。空心想此缘成梦，拔剑灯前一夜行。	0
宗越治軍嚴，善爲營陳。每數萬人止頓，越自騎馬行前，使軍人隨其後，馬止營合，未嘗參差。 治，直之翻。陳，讀曰陣。參，初今翻；差，叉宜翻，又初佳翻；參差，不齊也。	1
四十强而仕，礼文可遵守。筮仕已十年，明朝三十九。自知得禄早，左宦诚宜有。年虽过潘岳，未为全白首。贫犹胜墨子，黔突聊供口。若比张辟彊，吾甘为老丑。若比太公望，吾方为少秀。任从新岁来，且献高堂寿。更解金貂冠，多贳商山酒。	0
柳烟侵御道，门映夹城开。白日莫空过，青春不再来。报雠冲雪去，乘醉臂鹰回。看取歌钟地，残阳满坏台。	0
是日，帝還宮，赦天下，改光熹爲昭寧。失傳國璽， 爲下獻帝初平二年孫堅得璽張本。璽，斯氏翻。 餘璽皆得之。以丁原爲執金吾。騎都尉鮑信自泰山募兵適至，說袁紹曰： 說，輸芮翻。 董卓擁強兵，將有異志，今不早圖，必爲所制；及其新至疲勞，襲之，可禽也！紹畏卓，不敢發。   信乃引兵還泰山。	1
禿髮烏孤自稱大都督大將軍大單于西平王， 單，音蟬。 大赦，改元太初。治兵廣武，攻涼金城，克之。涼王光遣將軍竇苟伐之，戰于街亭，涼兵大敗。	1
祥性至孝，繼母朱氏遇之無道，祥愈恭謹。朱氏子覽，年數歲，每見祥被楚撻， 楚，荆也；撻，擊也。被，皮義翻。 輒涕泣抱持母；母以非理使祥，覽輒與祥俱往。及長，娶妻， 長，知兩翻。 母   虐使祥妻，覽妻亦趨而共之，母患之，爲之少止。 爲，于僞翻。 祥漸有時譽，母深疾之，密使酖祥。覽知之，徑起取酒，祥爭而不與，母遽奪反之。 漢書齊悼惠王傳：奪反孝惠卮。師古曰：反，音幡。 自後，母賜祥饌， 饌，雛戀翻，又雛皖翻。 覽輒先嘗，母懼覽致斃，遂止。漢末遭亂，祥隱居三十餘年，不應州郡之命，母終，毀瘁， 瘁，秦醉翻，病勞也。 杖而後起。徐州刺史呂虔檄爲別駕，委以州事，州界淸靜，政化大行，時人歌之曰：海沂之康，實賴王祥； 徐州之地，東際海，西北距泗沂，故曰海沂。 邦國不空，別駕之功！	1
扁舟乘兴客，不惮苦寒行。晚暮相依分，江潮欲别情。水声冰下咽，砂路雪中平。旧剑锋铓尽，应嫌赠脱轻。	0
寂历空阶惟落叶，黄昏古寺只栖鸦。高僧相对共无语，坐看西林消暝霞。	0
攲枕浩无情，蘧蘧独迟明。霜繁红树老，云澹素蟾清。倦鹊犹三匝，寒鸡未一鸣。故山何处所，应有晓猿惊。	0
白苇黄芦尚带秋，长风远水几时休。愁人对著君休问，不是愁人也作愁。	0
是歲，上復擢周堪爲光祿勳， 復，扶又翻。 堪弟子張猛爲光祿大夫給事中，大見信任。 猛，張騫孫也。	1
春寒未定。是欲近清明，雨斜风横。深闭朱门，尽日柳摇金井。年光自趁飞花紧。奈幽人、雪添双鬓。谢山携妓，黄垆贳酒，旧愁慵整。念壮节、漂零未稳。负九江风笛，五湖烟艇。起舞悲歌，泪眼自看清影。新莺又向愁时听。把人间、如梦深省。旧溪鹤在，寻云弄水，是事休问。	0
僦舍真如百漏船，一番风雨一骚然。从头避席遍迁坐，并手移书已绝编。叹息敢为三宿恋，支吾那得一囊钱。世间事更多如屋，聊复因循过目前。	0
詔中尙方 卽尙方也，屬少府。 爲鴻都文學樂松江覽等三十二人圖象立贊，以勸學者。 爲，于僞翻。 尙書令陽球諫曰：臣案松覽等皆出於微蔑， 蔑者，微之甚，幾於無也。 斗筲小人， 筲，竹器，容斗二升，音所交翻。 依憑世戚，附託權豪，俛眉承睫， 睫，卽涉翻，目毛也。 徼進明時。 徼，一遙翻。 或獻賦一篇，或鳥篆盈簡， 賢曰：八體書有鳥篆，象形以爲字也。 而位升郞中，形圖丹靑。亦有筆不點牘，辭不辨心，假手請字，妖僞百品，莫不蒙被殊恩，蟬蛻滓濁。 賢曰：說文曰：蛻，蟬蛇所解皮也，音式銳翻，或音他外翻。 是以有識掩口， 謂掩口而笑也。 天下嗟嘆。臣聞圖象之設，以昭勸戒，欲令人君動鑒得失，未聞豎子小人詐作文頌，而可妄竊天官，垂象圖素者也。今太學東觀 東觀，在南宮。觀，古玩翻。 足以宣明聖化，願罷鴻都之選，以銷天下之謗。書奏，不省。 省，悉井翻。	1
涇原節度使馬璘屢訴本鎭荒殘，無以贍軍， 璘，離珍翻。 上諷李抱玉以鄭潁二州讓之；乙巳，以璘兼鄭潁節度使。	1
八荒同宇混车书，一视那知更有渠。凭轼自应由砥道，径蹊无处问归与。	0
蜀蜀州刺史王宗弁稱疾，罷歸成都，杜門不出。 王宗弁，鹿弁也，蜀主養以爲子，賜姓名。 蜀主疑其矜功怨望，加檢校太保，固辭不受，謂人曰：廉者足而不憂，貪者憂而不足。吾小人，致位至此足矣，豈可求進不已乎！蜀主嘉其志而許之，賜與有加。 宗弁之祈閒，以蜀主之雄猜也。	1
梦兰前事悔成占，却羡归飞拂画檐。锦瑟惊弦愁别鹤，星机促杼怨新缣。舞腰罢试收纨袖，博齿慵开委玉奁。几夕离魂自无寐，楚天云断见凉蟾。	0
天吴泣海枯，化石空山中。陵谷历千变，倒倚蓬莱风。铁壁立峭绝，縠波漾玲珑。前岩寄游屧，大巧藏神功。素屏三十丈，画手谁与同。	0
一从黄帝葬桥山，碧落千门锁元气。	0
对酒临流奈别何，君今已醉我蹉跎。分明记取星星鬓，他日相逢应更多。	0
夕阳西欲没，宛转山气昏。独逝颇无累，时欣暗经林。栖鸟未稳集，归马无奔声。恍忽自得意，兴来谁与言。	0
秋，七月，丁酉，昆明內附，置竇州。	1
辛未，以武行德爲河陽節度使。	1
归心突兀不可制，一夜梦中行越山。惊觉恍然犹是客，欲随春色共东还。	0
篁竹荒茅五亩馀，生涯山蕨与泉鱼。家贫殖货羞端木，乡里传书比仲舒。白日忆君聊远望，青林嗟我似逃虚。春风渺渺乌塘尾，漫得东来一纸书。	0
阶蓂附瑶砌，丛兰偶芳藿。高位良有依，幽姿亦相托。鲍叔知我贫，烹葵不为薄。半面契始终，千金比然诺。人生系时命，安得无苦乐。但感游子颜，又值馀英落。苍苍秦树云，去去缑山鹤。日暮分手归，杨花满城郭。	0
五城十二楼，高下耸寒玉。天空开翠微，不受尘土触。半生嗟环辕，万事惊转毂。寄语山中人，为占一峰绿。	0
之子当为邑，吾朝信择人。位卑难立事，任重合忧民。槃瓠多遗种，桃源即近邻。登临如有见，才思日应新。	0
江头千骑肃传呼，五马东来侍板舆。剩欲平反供母笑，不妨宽大奉君书。凝香堂上荣何限，戏綵图中画不如。底事乘鸾天上去，固教遗恨满乡闾。	0
耿耿三秋别，悠悠四月馀。菊潭闻上寿，梅驿急驰书。簇蘤红成阵，骈筵翠曳裾。封侯平四十，前路尽宽舒。	0
一扇清风洒面寒，应缘飞白在冰纨。坐知四海蒙膏泽，沐浴君王德似兰。	0
镜鸾分影，望天涯肠断，悄无红叶。几度秋风吹翠被，一缕幽香难灭。燕卜新梁，花移别槛，回首春如客。欢情何在，绿杨空锁愁色。可是今古风流，小乔姝丽，只许周郎得。金谷珠帘空百尺，不碍梦魂飞入。钗股盟深，旧缘未断，月有重圆日。蓝桥路近，乘云先问消息。	0
河陽節度使北面行營排陳使謝彥章將兵數萬攻楊劉城。甲子，晉王自魏州輕騎詣河上；彥章築壘自固，決河水，瀰浸數里，以限晉兵，晉兵不得進。 謝彥章，梁之騎將也，懼晉兵之衝突，決河水以限之。幽幷之突騎非南兵之所能敵，自古然也。瀰，音彌。 彥章，許州人也。安彥之散卒多聚於兗鄆山谷爲羣盜，以觀二國成敗，晉王招募之，多降於晉。 降，戶江翻。	1
蜀主遣將將兵會岐兵五萬攻雍州， 梁受禪，改京兆府爲雍州大安府。雍，於用翻。 晉張承業亦將兵應之。六月，壬寅，以劉知俊爲西路行營都招討使以拒之。	1
甲戌，旦，會立仗嚴備，乃引道。會欲棄隆喪，餘崇涕泣固請，乃聽載隨軍。農出，自歸，寶呵之曰：何以自負邪？ 寶陽責農而以前言相擿發。 命執之。行十餘里，寶顧召羣臣食，且議農罪。會就坐， 坐，徂臥翻。 寶目衞軍將軍慕輿騰使斬會，傷其首，不能殺。會走赴其軍，勒兵攻寶。寶帥數百騎馳二百里，晡時，至龍城。會遣騎追至石城，不及。 石城縣，漢屬北平郡，後魏屬建德郡，隋併入柳城縣。	1
而今秘阁古难如，何啻梁元十万馀。无本尽从三馆借，有签重遣八分书。芸香欲辟鱼心蠹，汗简犹嫌吏手疏。号作蓬山应不错，祇缘清净似仙居。	0
古寺松轩雨声别，寒窗听久诗魔发。记得年前在赤城，石楼梦觉三更雪。	0
嵯峨灵金山，峭壁偕天长。巑岏万苍翠，无复敢颉颃。登临劳远目，久羁尘俗缰。天风送筇屐，此愿今一偿。所喜侍老亲，赑屃升崇冈。琪树蔼柔丝，瑶草超群芳。松声入幽怀，妙乐非笙簧。好鸟相劝酬，醉我林中觞。我吟游仙诗，客和招隐章。起舞沸欢笑，人影乱夕阳。何妨阿堵女，山北敞虚堂。石池閟甘泉，瓦炉腾妙香。昔言山有灵，金灯夜呈祥。信哉华严经，佛眉施白光。澄公有妙力，一笑通禅房。讵知山石间，而有金光藏。崦嵫下朱景，山气相激扬。若以色见佛，於法参与商。我生事迂阔，咄咄颠复狂。读书猎千古，浩气凌八荒。乃欲落须发，掬水曹溪傍。吹以无孔笛，倒骑牛一场。手击混沌开，有此硬脊梁。指点生死根，棒喝行诸方。	0
大邦开国赏元勋，秘殿陛班宠旧臣。饪味几年调鼎鼐，丹青何日画麒麟。千官祖軷都门外，驷马嘶鸣颍水滨。已见刊碑新隧路，无穷堕泪故州民。	0
君家何处住，妾住在横塘。停船暂借问，或恐是同乡。下渚多风浪，莲舟渐觉稀。那能不相待，独自逆潮归。三江潮水急，五湖风浪涌。由来花性轻，莫畏莲舟重。	0
居邻北郭古寺空，杏花两株能白红。曲江满园不可到，看此宁避雨与风。二年流窜出岭外，所见草木多异同。冬寒不严地恒泄，阳气发乱无全功。浮花浪蕊镇长有，才开还落瘴雾中。山榴踯躅少意思，照耀黄紫徒为丛。鹧鸪钩辀猿叫歇，杳杳深谷攒青枫。岂如此树一来玩，若在京国情何穷。今旦胡为忽惆怅，万片飘泊随西东。明年更发应更好，道人莫忘邻家翁。	0
朱脩之斷馬鞍山道， 水經註：檀溪水出襄陽西柳子山下，東爲鴨湖，湖在馬鞍山東北。按馬鞍山今謂之望楚山，晉劉弘所改名也，高處有三磴。斷，丁管翻。 據險自守。魯秀攻之，不克，屢爲脩之所敗， 敗，補邁翻。   乃還江陵，脩之引兵躡之。或勸脩之急追，脩之曰：魯秀，驍將也；獸窮則攫，不可迫也。 兵法有言：知彼知己，百戰不殆。朱脩之此戰近之。驍，堅堯翻。將，卽亮翻。	1
睡眼䰒松倦日长，却抛诗卷步回廊。狸奴幸自双双戏，忽见人来走似獐。	0
內史王及善雖無學術，然淸正難奪，有大臣之節。張易之兄弟每侍內宴，無復人臣禮； 復，扶又翻。 及善屢奏以爲不可。太后不悅，謂及善曰：卿旣年高，不宜更侍遊宴，但檢校閤中可也。 閤，謂省閤也。 及善因稱病，謁假月餘； 假，古訝翻。 太后不問。及善歎曰：豈有中書令而天子可一日不見乎！事可知矣！乃上疏乞骸骨， 上，時掌翻。疏，所去翻。 太后不許。庚子，以及善爲文昌左相，太子宮尹豆盧欽望爲文昌右相，仍並同鳳閣鸞臺三品。 相，悉亮翻；下同。考異曰：新紀表：及善同平章事。今從實錄。朝野僉載曰：王及善才行庸猥，風神鈍濁，爲內史時，人號爲鳩集鳳池。俄遷文昌右相，無他政，但不許令史奴驢入臺，終日迫逐，無時蹔捨，時人號驅驢宰相。此蓋張文成惡及善，毀之耳。今從舊傳。 鸞臺侍郞同平章事楊再思罷爲左臺大夫。 卽左御史大夫。 丁未，相王兼檢校安北大都護。以天官侍郞陸元方爲鸞臺侍郞同平章事。	1
渭上秋雨过，北风何骚骚。天晴诸山出，太白峰最高。主人东溪老，两耳生长毫。远近知百岁，子孙皆二毛。中庭井兰上，一架猕猴桃。石泉饭香粳，酒瓮开新槽。爱兹田中趣，始悟世上劳。我行有胜事，书此寄尔曹。	0
岩谷不自胜，水木幽奇多。朔风入空曲，泾流无大波。迢递径难尽，参差势相罗。雪霜有时洗，尘土无由和。洁冷诚未厌，晚步将如何。	0
復鹽鐵官；置博士弟子員千人。 罷鹽鐵官，博士弟子毋置員，事見上卷初元五年。 以用度不足，民多復除， 復，方目翻。 無以給中外繇役故也。 繇，古傜字通。	1
戊午，備德引見羣臣于東陽殿， 見，賢遍翻。 議立超爲太子。俄而地震，百官驚恐，備德亦不自安，還宮。是夜，疾篤，瞑不能言。段后大呼曰：今召中書作詔立超，可乎？ 呼，火故翻。 備德開目頷之。乃立超爲皇太子，大赦。備德尋卒。 年七十。 爲十餘棺，夜，分出四門，潛瘞山谷。 瘞，一計翻。	1
桂密岩花白，梨疏林叶红。江皋寒望尽，归念断征篷。	0
黑鬓丝雪侵，青袍尘土涴。兀兀复腾腾，江城一上佐。朝就高斋上，熏然负暄卧。晚下小池前，澹然临水坐。已约终身心，长如今日过。	0
一曲长歌行路难，昏鸦归尽倚阑干。不知楚水巴山地，更有高楼鸟外看。	0
闻说天台髻未髽，中年方遂此煎茶。不行四十九盘岭，那见二千馀盏花。架壑横空瘦龙脊，崩云裂石怒雷车。他时乞我三椽地，莫效昙猷滴两洼。	0
纷吾因暇豫，行乐极留连。寻真谒紫府，披雾觌青天。缅怀金阙外，遐想玉京前。飞轩俯松柏，抗殿接云烟。滔滔清夏景，嘒嘒早秋蝉。横琴对危石，酌醴临寒泉。聊祛尘俗累，宁希龟鹤年。无劳生羽翼，自可狎神仙。	0
初，秦王府屬杜如晦叔父淹事王世充。淹素與如晦兄弟不協，譖如晦兄殺之，又囚其弟楚客，餓幾死， 幾，居依翻，又音祁。 楚客終無怨色。及洛陽平，淹當死，楚客涕泣請如晦救之，如晦不從。楚客曰：曩者叔已殺兄，今兄又殺叔，一門之內，自相殘而盡，豈不痛哉！欲自剄， 剄，古頂翻。 如晦乃爲之請於世民，淹得免死。 爲，于僞翻。	1
白发谙冷暖，苍皮贮阳秋。中年已如此，一饱更何求。把菊悼飞叶，微行遵远流。此非柴桑里，乃有渊明俦。	0
地属元三令，风回更幅蒲。橹声攲枕里，灯影到家初。稍觉身何有，行当梦亦无。平生不耕食，五斗欲谁辜。	0
草满池塘霜送梅，疏林野色近楼台。天围故越侵云尽，潮上孤城带月回。客梦冷随枫叶断，愁心低逐雁行来。流年又喜经重九，可意黄花是处开。	0
代世子寔病傷而卒。 格長孫斤而被傷也。	1
月色透横枝，短叶小花无力。北客一声长笛，怨江南先得。谁教强半腊前开，多情为春忆。留取大家沈醉，正雨休风息。	0
万顷平田四畔沙，汉朝城垒属蕃家。歌谣再复归唐国，道舞春风杨柳花。仕女尚□天宝髻，水流依旧种桑麻。雄军往往施鼙鼓，斗将徒劳猃狁誇。	0
春，正月，甲寅，上祀圜丘，赦天下，改元。	1
旧识为边帅，师游胜事兼。连天唯白草，野饼有红盐。蕃近风多㪍，河浑碛半淹。因知心似月，处处有人瞻。	0
一宫花渚漾涟漪，俀堕鸦鬟出茧眉。可料座中歌舞袖，便将残节拂降旗。	0
以魏博留後韓君雄爲節度使。	1
初，靈帝徵董卓爲少府， 據卓傳，中平六年徵卓爲少府。蓋卽是年也。 卓上書言：所將湟中義從及秦胡兵 將，卽亮翻。從，才用翻。 皆詣臣言：牢直不畢，稟賜斷絕，妻子飢凍。牽挽臣車，使不得行。羌胡憋腸狗態， 賢曰：言羌胡心腸憋惡，情態如狗也。方言云：憋，惡也。郭璞云：憋怤，急性也。憋，音芳列翻。怤，音芳于翻。 臣不能禁止，輒將順安慰。增異復上。 賢曰：如其更增異志，當復聞上。洪氏隸釋曰：漢靈帝建寧二年，魯相史晨祠孔廟奏後云增異輒上，光和二年，樊毅復華下民租口算奏後云增異復上。此蓋當時奏文結末之常語。蓋言繼今事有增於此者，異於此者，將復上奏也。復，扶又翻。上，時掌翻。 朝廷不能制。及帝寢疾，璽書拜卓幷州牧， 璽，斯氏翻。 令以兵屬皇甫嵩。卓復上書言：臣誤蒙天恩，掌戎十年，士卒大小，相狎彌久，戀臣畜養之恩，爲臣奮一旦之命， 畜，許六翻。爲，于僞翻。 乞將之北州，效力邊垂。 將，如字，又卽亮翻。之，往也。 嵩從子酈說嵩曰： 從，才用翻。酈，音歷。考異曰：袁紀作從子邐，今從范書。 天下兵柄，在大人與董卓耳。今怨�已結，勢不俱存。卓被詔委兵而上書自請，此逆命也。彼度京師政亂， 被，皮義翻。度，徒洛翻。 故敢躊躇不進，此懷姦也。二者，刑所   不赦。且其凶戾無親，將士不附。大人今爲元帥， 嵩討王國時爲督，故曰元帥。 杖國威以討之，上顯忠義，下除凶害，無不濟也。嵩曰：違命雖罪，專誅亦有責也。 卓不釋兵爲違命，嵩擅討卓爲專誅。 不如顯奏其事，使朝廷裁之。乃上書以聞。帝以讓卓。卓亦不奉詔，駐兵河東以觀時變。	1
荀令歌钟北里亭，翠娥红粉敞云屏。舞衣施尽馀香在，今日花前学诵经。碧玉芳年事冠军，清歌空得隔花闻。春来削发芙蓉寺，蝉鬓临风堕绿云。	0
太子宏至下辨，南秦州刺史楊璧拒之。 苻堅破仇池，置南秦州。楊璧，氐之種類，仕秦尙主，任居方面，以宏奔敗，拒而不納。孟子曰：寡助之至，親戚叛之。信哉斯言！ 璧妻，堅之女順陽公主也，棄其夫從宏。宏奔武都，投氐豪強熙， 強，其兩翻。 假道來奔，詔處之江州。 爲苻宏附桓玄而誅張本。處，昌呂翻。	1
宫烛奔忙下玉除，晨曦拂掠丽储胥。东西班动云开合，警跸声来电卷舒。隆准衣裳红一点，御香烟雾碧千庐。勋华二圣天齐寿，亚岁年年贺帝居。	0
我是人间未了僧，苍崖如梦昔经行。炉中香愿犹馀烬，石上精魂又一生。绝嶂猿啼惊犬吠，四山屏合护钟声。何当缘业人间满，孤拥秋衾坐五更。	0
齊州行參軍章武王伽 齊郡，齊州。行參軍，在諸曹行參軍之下，典籤之上。杜佑曰：隋開皇三年，詔佐官以   曹爲名者，並改爲司。十二年，諸州司以從事爲名者，並改爲參軍。煬帝置諸司書佐，改行參軍爲行書佐。隋志：河間郡平舒縣舊置章武郡。迦，求迦翻。 送流囚李參等七十餘人詣京師，行至滎陽， 滎陽縣屬鄭州。 哀其辛苦，悉呼謂曰：卿輩自犯國刑，身嬰縲紲， 縲，黑索紲攣也，所以拘罪人。縲，力追翻。紲，息列翻。 固其職也；重勞援卒， 援送之卒。 豈不愧心哉！參等辭謝。伽乃悉脫其枷鎖，停援卒，與約曰：某日當至京師，如致前卻， 謂或前或卻，不能如期。 吾當爲汝受死。 爲，于僞翻。 遂捨之而去。流人感悅，如期而至，一無離叛。上聞而驚異，召見與語，稱善久之。於是悉召流人，令攜負妻子俱入，賜宴於殿庭而赦之。因下詔曰：凡在有生，含靈稟性，咸知善惡，並識是非。若臨以至誠，明加勸導，則俗必從化，人皆遷善。往以海內亂離，德敎廢絕，吏無慈愛之心，民懷姦詐之意。朕思遵聖法，以德化民，而伽深識朕意，誠心宣導，參等感寤，自赴憲司：明是率土之人，非爲難敎。若使官盡王伽之儔，民皆李參之輩，刑厝不用， 厝，士故翻。 其何遠哉！乃擢伽爲雍令。 雍縣，岐州治所。雍，於用翻。	1
俎豆平生事，逢时却论兵。幄中多妙画，阃外即长城。曾未登三府，何言梦两楹。空馀行乐处，画像俨如生。	0
寒灰枯木此心形，箕斗今须落姓名。却爱酒星凭一算，曲生何日放流行。	0
严警当寒夜，前军落大星。壮夫思感决，哀诏惜精灵。王者今无战，书生已勒铭。封侯意疏阔，编简为谁青。	0
秋风萧瑟引华旌，祖宴高张出斗城。玉馔芳菲罗百铁，绣衣照耀拥千兵。骊歌未阕长杨苑，骑吹先临细柳营。雨露醲恩何以报，沙场不惜树功名。	0
竇建德之敗也，其諸將多盜匿庫物，及居閭里，暴橫爲民患， 洺，彌幷翻。將，卽亮翻；下同。使，疏吏翻。橫，戶孟翻。 唐官吏以法繩之，或加捶撻， 捶，止橤翻。 建德故將皆驚懼不安。高雅賢王小胡家在洺州，欲竊其家以逃，官吏捕之，雅賢等亡命至貝州。 貝州，隋志之淸河郡。 會上徵建德故將范願董康買曹湛及雅賢等，於是願等相謂曰：王世充以洛陽降唐， 降，戶江翻。 其將相大臣段達單雄信等皆夷滅； 相，息亮翻。單，慈淺翻。 吾屬至長安，必不免矣。吾屬自十年以來，身經百戰，當死久矣，今何惜餘生，不以之立事。且夏王得淮安王，遇以客禮， 見一百八十七卷二年十月。夏，戶雅翻。 唐得夏王卽殺之。吾屬皆爲夏王所厚，今不爲之報仇， 爲，于僞翻。 將無以見天下之士！乃謀作亂，卜之，以劉氏爲主吉，因相與之漳南， 之，往也。舊志，漳南縣屬貝州，漢之東陽縣。隋開皇十八年分棗強淸平二縣地，置漳南縣於古東陽城。 見建德故將劉雅，以其謀吿之。雅曰：天下適安定，吾將老於耕桑，不願復起兵！ 復，扶又翻。 衆怒，且恐泄其謀，遂殺之。故漢東公劉黑闥，時屛居漳南， 漢東公，竇建德所封爵也。屛，必郢翻。 諸將往詣之，吿以其謀，   黑闥欣然從之。黑闥方種蔬，卽殺耕牛與之共飮食定計，聚衆得百人。甲戌，襲漳南縣據之。 考異曰：革命記：七月二十七日，衆立黑闥爲漢東王，建元天造，卽入漳南城，鏁縣官於獄，發使告貝州及諸鎭戍等云：今漢東王爲夏王起義兵於漳南，請軍會戰。今據實錄。甲戌，七月十九日。又黑闥陷相州乃稱王改元，在五年正月。今不取。 是時，諸道有事則置行臺尙書省，無事則罷之。朝廷聞黑闥作亂，乃置山東道行臺於洺州， 朝，直遙翻。洺，彌幷翻。 魏冀定滄並置總管府。 滄州，隋志之勃海郡。 丁丑，以淮安王神通爲山東道行臺右僕射。	1
扁舟南去意茫然，襆被追随便欲前。亲故道途相与语，但言高义薄云天。	0
多士池塘好，尘中景恐无。年来养鸥鹭，梦不去江湖。泉脉通深涧，风声起短芦。惊鱼跳藻荇，戏蝶上菰蒲。泛泛容渔艇，闲闲载酒壶。涨痕山雨过，翠积岸苔铺。花影沈波底，烟光入座隅。晓香怜杜若，夜浸爱蟾蜍。步逸心难厌，看吟兴不辜。凭君命奇笔，为我写成图。	0
荻花秋，潇湘夜，橘洲佳景如屏画。碧烟中，明月下，小艇垂纶初罢。水为乡，蓬作舍，鱼羹稻饭常餐也。酒盈杯，书满架，名利不将心挂。	0
万法一轩中，周回百座容。曲燃薝卜久，横揭贝多重。信士供晨钵，门人集午钟。何时听雄辨，几柄换庭松。	0
楚王竟何去，独自留巫山。偏使世人见，迢迢江汉间。驻舟春溪里，誓愿拜灵颜。梦寐睹神女，金沙鸣佩环。闲艳绝世姿，令人气力微。含笑默不语，化作朝云飞。	0
春风一夜如鸣鼍，残香暗粉惊辞柯。新春三日驹隙过，花前百罚宁辞多。男儿莫遣两鬓皤，举觞不饮理则那。酒酣不用吴姬歌，短须尚足供吟哦。坐中鲍谢偕阴何，语如韶濩参鸣珂。铿锵入耳痊沉疴，岂独使我衰颜酡。我今官闲得婆娑，迟明更上梅花坡。	0
江梅玉立故清妍，心友猗兰弟水仙。终日相看静无语，一时风味也堪怜。	0
及物仁心称物情，更将和气助春荣。智深大易知幽赜，乐本咸池得正声。竹箭生来元有节，冰壶此外更无清。几年天下闻名久，今日逢君眼倍明。	0
霞帔云发，钿镜仙容似雪，画愁眉。遮语回轻扇，含羞下绣帏。玉楼相望久，花洞恨来迟。早晚乘鸾去，莫相遗。	0
初，秦王登之弟廣帥衆三千依南燕王德，德以爲冠軍將軍，處之乞活堡。 帥，讀曰率。冠，古玩翻。乞活堡，晉惠帝時諸賊保聚之地。處，昌呂翻。 會熒惑守東井，或言秦當復興， 復，扶又翻。 廣乃自稱秦王，擊南燕北地王鍾，破之。是時，滑臺孤弱， 德徙滑臺，事見上卷上年。 土無十城，衆不過一萬，鍾旣敗，附德者多去德而附廣。德乃留魯陽王和守滑臺，自帥衆討廣，斬之。 帥，讀曰率；下同。	1
蚊眉自可托，蜗角岂劳争。欲效丝毫力，谁知蝼蚁诚。	0
寒木高萝几曲溪，断碑零落卧荒祠。澄潭想像云头涌，悬瀑依稀雨脚垂。地轴漫烦龙虎战，天符那得鬼神私。茫茫造物殊难晓，要是为霖自有时。	0
斯文肯空言，经世资实用。纷纷谅奚为，义取辄宾送。诚能正其本，谈笑了群动。公身绍前烈，时论倚隆栋。持兹竟安归，引灯相与共。	0
时事方扰扰，幽赏独悠悠。弄泉朝涉涧，采石夜归州。挥翰题苍峭，下马历嵌丘。所爱唯山水，到此即淹留。	0
云湿烟封不可窥，画时唯有鬼神知。几回逢著天台客，认得岩西最老枝。	0
正月，己亥朔，太后享通天宮。	1
丁未，燕太后段氏卒，諡曰惠德皇后。	1
三月，乙丑，納言韋思謙以太中大夫致仕。	1
饭饱团栾坐，前身或姓庞。痴云黏楚甸，小雪著荆江。尚要评诗律，何因唤酒缸。归来底处好，脱屐弄艂艭。	0
霜实常闻秋半夜，天台天竺堕云岑。如何两地无人种，却是湘漓是桂林。	0
頍弁王门客，横经胄席师。频扬四巡颂，屡析六身疑。寂寞终嘲白，侏儒讵信饥。一朝嗟溘尽，福善亦予欺。	0
传派传宗我替羞，作家各自一风流。黄陈篱下休安脚，陶谢行前更出头。	0
火炬临遥岸，馀光照客船。水明鱼中饵，沙暖鹭忘眠。感概无穷事，迟回欲晓天。山泉如有意，枕上送潺湲。	0
夏，四月，丙申，赦天下，改元如意。 如意元年起此。	1
左僕射李揆自吐蕃還，甲子，薨於鳳州。 李揆入吐蕃見二百二十八卷建中四年。蓋自吐蕃還赴興元，至鳳州而薨。	1
横画功夫想未全。双双文彩羽仪鲜。和鸣偕老是天然。暮雨并深流细草，暖风交颈傍清涟。羡他真个好因缘。	0
生在巫山更向西，不知何事到巴溪。中宵为忆秋云伴，遥隔朱门向月啼。	0
濯秀盘根在碧流，紫茵含露向晴抽。编为细履随君步，织作轻帆送客愁。疏叶稍为投饵钓，密丛还碍采莲舟。鸳鸯鸂鶒多情甚，日日双双绕傍游。	0
十二月，乙卯，劉黑闥陷冀州，殺刺史麴稜。黑闥旣破淮安王神通，移書趙魏， 以戰國時趙魏大界言之。 故竇建德將卒爭殺唐官吏以應黑闥。庚申，遣右屯衞大將軍義安王孝常將兵討黑闥。黑闥將兵數萬進逼宗城， 將，卽亮翻。 黎州總管李世勣先屯宗城，棄城走保洺州。 新志：武德二年，以黎陽縣置黎州。宗城本廣宗縣，隋仁壽初，改爲宗城縣，避煬帝名也，屬淸河郡，時置宗州。洺，彌幷翻。考異曰：實錄：世勣與黑闥戰於宋州，我師敗績。革命記：李勣爲大總管，張仕貴爲副，領兵二萬人入宋州。勣以五百騎自探，聞黑闥到南宮，馳至宋州，不入城而西過至洺州，騎馬於南門外，喚陳君賓党仁弘秦武通等棄城西拔。永年縣令程名振見武通狼狽走出，騎馬向縣取家口，入城，城人恐相劫掠，卽閉城門自守。名振乃於城北門上以繩懸下，將母妻男女步走西去，不踰四五里，母妻等被劫散失，名振脫身而免。黑闥攻宋城，破之，仕貴以輕騎突圍而走，投相州。數日，黑闥大軍至洺州。按舊地里志，武德四年置宗州於宗城縣，宋字皆當作宗。世勣名將，必不至如革命記所云，但力不能拒而棄城耳。今從舊書黑闥傳。 甲子，黑闥追擊世勣等，破之，殺步卒五千人，世勣僅以身免。丙寅，洺州土豪翻城應黑闥。黑闥於 章：十二行本於上有築壇二字；乙十一行本同；   孔本同；張校同；退齋校同。 城東南吿天及祭竇建德而後入；後旬日，引兵攻拔相州， 相，息亮翻。考異曰：實錄，黑闥陷相州在來年正月乙酉，蓋奏到之日也。今從革命記。 執刺史房晃，右武衞將軍張士貴潰圍走。黑闥南取黎衞二州，半歲之間，盡復建德舊境。又遣使北連突厥，頡利可汗遣俟斤宋邪那 張：宋作末。 帥胡騎從之。 使，疏吏翻；下同。厥，九勿翻。俟，渠之翻。邪，讀曰耶。帥，讀曰率。騎，奇寄翻。 右武衞將軍秦武通洺州刺史陳君賓永寧令程名振 永寧當作永年。 皆自河北遁歸長安。	1
东风吹雨苦生寒，悭涩春光不放宽。万紫千红浑未见，闲愁先占许多般。	0
客唱凌天路，僧传到野亭。人间闻誉处，句里识仪形。学道荒文律，婴愁钝性灵。只如老瞽史，音节尚能听。	0
门掩千山黑，孤灯伴不眠。故乡在何处，今夕是穷年。住世真无系，为囚已自然。劳劳空岁月，得死似登仙。	0
憔悴逢新岁，茅扉见旧春。朝来明镜里，不忍白头人。	0
丝丝杨柳拂轻烟，那惜床头买酒钱。此段风流如不赏，一般佳致又明年。	0
九月，戊午，以司馬炎爲撫軍大將軍。 晉志：撫軍大將軍位從公，班驃騎車騎衞伏波等將軍下。	1
欲雨天如惜，先为数日阴。碎声才满树，残照已穿林。暂喜还成闷，因嗟已作吟。固应私此壤，潜洒待更深。	0
初，馬援兄子壻王磐，平阿侯仁之子也。王莽敗，磐擁富貲爲游俠， 俠，戶頰翻。 有名江淮間。後游京師，與諸貴戚友善，援謂姊子曹訓曰：王氏，廢姓也，子石當屛居自守， 磐，字子石。屛，必郢翻。 而反游京師長者， 賢曰：長者，謂豪俠者也。余謂長者，正指諸貴戚耳，前所謂長者家兒，可以槪推。 用氣自行，多所陵折，其敗必也。後歲餘，磐坐事死；磐子肅復出入王侯邸第。 復，扶又翻。 時禁罔尙疏，諸王皆在京師，競脩名譽，招游士。馬援謂司馬呂种曰：建武之元，名爲天下重開， 种，持中翻。重，直龍翻。 自今以往，海內日當安耳。但憂國家諸子並壯而舊防未立，若多通賓客，則大獄起矣。 賢曰：舊防，諸侯王子不許交通賓客。 卿曹戒愼之！至是，有上書吿肅等受誅之家，爲諸王賓客，慮因事生亂。會更始之子壽光侯鯉得幸於沛王， 賢曰：壽光縣，屬北海郡，今靑州縣。 怨劉盆子，結客殺故式侯恭。帝怒，沛王坐繫詔獄，三日乃得出。因詔郡縣收捕諸王賓客，更相牽引， 更，工衡翻。 死者以千數；呂种亦與其禍， 與，讀曰豫。 臨命嘆曰：馬將軍誠神人也！	1
守郡卧秋阁，四面尽荒山。此时听夜雨，孤灯照窗间。药园日芜没，书帷长自闲。惟当上客至，论诗一解颜。	0
来多不似客，坐久却垂帘。虹收千嶂雨，潮展半江天。诗因试客分题僻，棋为饶人下著低。伤心尽日有啼鸟，独步残春空落花。唯陪北楚三千客，多话东林十八贤。乍当暖景飞仍慢，欲就芳丛舞更高。	0
十二月，戊辰，京師及郡國三地震。	1
山雨留清气，溪飙送早凉。时回石门步，阶下碧云光。	0
古涧一枝梅，免被园林锁。路远山深不怕寒，似共春相躲。幽思有谁知，托契都难可。独自风流独自香，明月来寻我。	0
雪月两相映，水石互悲鸣。不知岩上枯木，今夜若为情。应见尘中胶扰，便道山间空旷，与么了平生。与么平生了，□水不流行。起披衣，瞻碧汉，露华清。寥寥千载，此事本分明。若向乾坤识易，便信行藏无间，处处总圆成。记取渊冰语，莫错定盘星。	0
石色凝秋藓，峰形若夏云。谁留秦苑地，好赠杏溪君。	0
车痕马迹遍江湖，且捲琴书又草庐。芳草两堤三月暮，故人千里一书无。	0
卓世轻财易，悬知种德难。有贫皆粟帛，无骼不衾棺。红树悲春早，孤松忍岁寒。轻飔生宰木，多少鼻成酸。	0
雪岭顶危坐，乾坤四顾低。河横于阗北，日落月支西。水石香多白，猿猱老不啼。空馀忍辱草，相对色萋萋。	0
君看红儿学醉妆，誇裁宫襭砑裙长。谁能更把闲心力，比并当时武媚娘。	0
儒帅非真帅，瓜时定几时。丹心虽许壮，白发不藏衰。罟密游鳞骇，山遥倦翼迟。岁成无奏最，准拟雁门踦。	0
且可饮杯中物，谁能管身外愁。秽袜奄终元载，短衾可敛黔娄。	0
兽之穷，逼我墙，韩卢走兔无窟藏。江麋假息尚扑朔，穴鼠无技犹张皇。我?岂不甘，我缨岂不长。狸步张侯虎为落，?未及献弓先亡。兽之穷，莫抵当，泽虞不戒专诸忙。春蒐犹禁塞榆白，秋战不耐泾水黄。昔闻养鹰志在逐，无使饱食栖平冈。	0
遍行海角与天涯，烟阁云台不似家。无肉并无子猷竹，失侯不失邵平瓜。难藏白发惟菱照，晚悟朱荣若槿花。惭愧孙曾来贺岁，劝翁椒酒各斟些。	0
曾家机上闻投杼，尹氏园中见掇蜂。但以恩情生隙罅，何人不解作江充。	0
漫搆轩窗意亦深，滔滔浮俗倦登临。诗书千载经纶志，松竹四时萧洒心。晓枕不容春梦到，夜灯唯许月华侵。行看富贵酬勤苦，车马重来拾翠阴。	0
太學生王循之上表，乞假還鄕； 假，古訝翻，休假也。唐國子學生三百人，太學生五百人。 太后許之。狄仁傑曰：臣聞君人者唯殺生之柄不假人，自餘皆歸之有司。故左右丞，徒以下不句； 句，音鉤。 左右相，流以上乃判，爲其漸貴故也。 相，息亮翻。爲，于僞翻；下爲之普爲同。 彼學生求假，丞簿事耳， 唐國子監丞，從六品下，掌判監事；主簿從七品下。 若天子爲之發敕，則天下之事幾敕可盡乎！必欲不違其願，請普爲立制而已。太后善之。	1
符節令汝南蔡衍 百官志：符節令，秩六百石，爲符節臺率，主符節事，屬少府。 議郞劉瑜表救成瑨劉瓆，言甚切厲，亦坐免官。瑨瓆竟死獄中。瑨瓆素剛直，有經術，知名當時，故天下惜之。岑晊張牧逃竄獲免。	1
魏王盟卒。 九年，魏以王盟爲太傅。	1
黄云看即变成秋，春事馀寒得少留。此去浣花犹远在，谁人能为作遨头。	0
乞麾占得山川胜，金纽新提左顾龟。苍阙斗龙辞日下，红旌引骑照江湄。剡溪月午何妨醉，曲水春馀好赋诗。玉案天香携满袖，锦衣谁似过乡时。	0
壬午，燕右將軍張眞城門校尉和翰坐謀反，誅。	1
三见中朝入，徐行每后人。功庸身较晚，名誉众常新。有句须同咏，今离似所亲。政成应必报，山郡易回春。	0
翠袖卷轻纱。玉腕慵遮。蕊珠宫殿倚彤霞。不愤江南梅信早，争下香车。月露洗凝华。艳压群葩。暗传春信到天涯。试问东风谁第一，先到人家。	0
庚寅，車駕至城固。唐安公主薨， 蜀州唐安郡。 上長女也。	1
隋柳桥边一问津，便将行止付舟人。土风入眼乡闾异，客路关心童仆亲。淮水烟开渔市晓，龟山云动佛香春。共传米价年来贱，取次东游不畏贫。	0
十年来往常依依，此日复去来何时。青山有意退弗忍，白发不逢归未迟。乾坤不尽万里望，草木无限西风悲。尘缨欲濯恶独洁，沧浪流去清无涯。	0
风急梳松堕碧钗，雨多及榻长青苔。趁虚阿段阿稽去，挟册宗文宗武来。不用张罗知寂寞，恐妨飞鸟乐徘徊。侵寻老矣成何事，一日华严一卷开。	0
吳漢發廣漢巴蜀三郡兵， 郡國志：廣漢郡，在雒陽西三千里。巴郡，在雒陽西二千七百里。蜀郡，在雒陽西三千一百里。 圍成都百餘日，秋，七月，拔之，斬史歆等。漢乃乘桴 編竹木以渡水，大曰筏，小曰桴。   沿江下巴郡，楊偉等惶恐解散。漢誅其渠帥，徙其黨與數百家於南郡長沙而還。 帥，所類翻。還，從宣翻，又如字。	1
门外沧洲山色近。鸥鹭双双，恼乱行云影。翠拥高筠阴满径。帘垂尽日林堂静。明月飞来烟欲暝。水面天心，两个黄金镜。慢飐轻摇风不定。渔歌欸乃谁同听。	0
向蒲江佳处，报新葺、小亭轩。有碧嶂青池，幽花瘦竹，白鹭苍烟。年华再周甲子，对黄庭、心事只翛然。都占壶天岁月，便成行地神仙。十年。微禄萦牵。梦绕浙东船。更吾庐才喜，籓篱尽剖，门巷初全。何时归来拜寿，尽团栾、笑语玉尊前。吟寄疏梅驿外，思随飞雁行边。	0
爱远登高尘眼开，为怜萧寺上经台。山川谁识龙蛇蛰，天地自迎风雨来。柳放寒条秋已老，雁摇孤翼暮空回。何人会得其中事，又被残花落日催。	0
追復李君羨官爵。 君羨誅見一百九十九卷太宗貞觀二十二年。	1
劉希暹頗覺上意異，以吿魚朝恩，朝恩始疑懼。 暹，息廉翻。朝，直遙翻。 然上每見之，恩禮   益隆，朝恩亦以此自安。皇甫溫至京師，元載留之未遣，因與溫及周皓密謀誅朝恩。 考異曰：邠志曰：五年春，詔以寒食召郭公，豐年令節，思與大臣爲樂。時欲誅朝恩，因喩郭公，朔方一軍，有社稷勞，宜以功卒數千人入朝，朕因宴賞，得以相識。一月，郭公以組甲三千人入覲。魚朝恩請公遊章敬寺，公許之。丞相元公意其相得，使諷邠吏請公無往，邠吏自中書馳告郭公曰：軍容將不利於公，亦告諸將。須臾，朝恩使至，郭公將行，士之衷甲請從者三百人，願備非常。郭公怒曰：我大臣也，彼非有密旨，安敢害我！若天子之命，爾曹胡爲！獨與僮僕十數人赴之。朝恩候之，驚曰：何車騎之省也！公以所聞對，且曰：恐勞思慮耳！軍容撫胸捧手，嗚咽雪涕曰：非公長者，得無疑乎！按汾陽家傳，子儀五月入朝，七月至邠州。或是四年正月入朝時事。於時未有誅朝恩之謀。今不取。家傳又曰：三月，公上言魚朝恩潛結周智光爲外應，久掌禁兵，若不早圖，禍將作矣。亦不取。 旣定計，載白上。上曰：善圖之，勿反受禍！	1
闲卧藜床对落晖，翛然便觉世情非。漠漠稻花资旅食，青青荷叶制儒衣。山僧相访期中饭，渔父同游或夜归。待学尚平婚稼毕，渚烟溪月共忘机。	0
屦市喧卑极，家林改筑初。藩倾犹置笔，楹破尚逢书。径草临江府，园畦洛涘居。凭谁遣真意，仁义亦蘧庐。	0
风生杜若洲，日暮垂杨浦。行到田田乱叶边，不见凌波女。独自倚危栏，欲向荷花语。无奈荷花不应人，背立啼红雨。	0
義熙元年乙巳四○五	1
红芳渐少绿阴多，留得韶光满内家。不用金炉添麝炷，深闺剩挂木香花。	0
靈武守將甯景璿爲李懷光治第，別將李如暹曰：李太尉逐天子，而景璿爲之治第， 治，直之翻。爲，于僞翻。 是亦反也！攻而殺之。	1
六纛双旌万铁衣，并汾旧路满光辉。青衫书记何年去，红旆将军昨日归。诗作马蹄随笔走，猎酣鹰翅伴觥飞。此都莫作多时计，再为苍生入紫微。	0
彭城古官道，日中十马驰。咫尺不见人，扑面黄尘飞。白头汉王缟素师，美人燕罢项羽啼。一时混战四十万，天昏地黑睢水湄。乃知大风扬沙失白昼，自是地利非天时。汉王仓皇问道西，一儿一女嘻其危。太公吕后去不归，俎上宁有生还时。未央称寿太上皇，巍然女娲帝中闱。终然富贵自有命，造物颠倒真小儿。	0
鳳閣舍人李嶠知天官選事， 選，須絹翻。 始置員外官數千人。	1
师住天台久，长闻过石桥。晴峰见沧海，深洞彻丹霄。采药霞衣湿，煎芝古鼎焦。念予无俗骨，频与鹤书招。	0
章奏中京罢，云泉别业归。拂琴铺野席，牵柳挂朝衣。翡翠巢书幌，鸳鸯立钓矶。幽栖可怜处，春事满林扉。	0
山屋好中秋，中斋炯在眸。中流谁砥柱，野水却孤舟。上意甘盘甚，来迟季子留。愿毋淹独乐，留相九重休。	0
阅君吟稿日频哦，句法金镕字玉磋。自是集中多好处，从头点滴费朱多。	0
满眼生花雪满颠，者稀又过四双年。谁知病脚妨行步，只见端居道坐禅。堕扇几旁犹懒拾，检书窗下更能前。世人总羡飞仙侣，我羡行人便是仙。	0
甲辰，禁中昭德寺火， 天火曰災，人火曰火。 延及宮人所居，燒死者數百人。	1
董卓聞召，卽時就道，幷上書曰：中常侍張讓等，竊倖承寵，濁亂海內。臣聞揚湯止沸，莫若去薪； 去，羌呂翻。前書：枚乘諫吳王曰：欲湯之凔，一人炊之，百人揚之，無益也，不如絕薪止火而已。凔，   音則亮翻，寒也。 潰癰雖痛，勝於內食。 言癰疽蘊結，破之雖痛，勝於內食肌肉，浸淫滋大也。 昔趙鞅興晉陽之甲以逐君側之惡， 公羊傳曰：晉趙鞅取晉陽之甲以逐荀寅與士吉射者曷爲？君側之惡人也。此逐君側之惡人，曷爲以叛言之？無君命也。 今臣輒鳴鐘鼓如雒陽， 賢曰鳴鐘鼓者，聲其罪也。 請收讓等以淸姦穢！太后猶不從。何苗謂進曰：始共從南陽來，俱以貧賤依省內以致富貴， 言何后因宦官得進，進兄弟以此致富貴也。 國家之事，亦何容易。 易，以豉翻。 覆水不收，宜深思之， 水覆於地，不可復收，言事發則不可收拾。 且與省內和也。卓至澠池， 澠，彌兗翻。 而進更狐疑，使諫議大夫种卲宣詔止之。卓不受詔，遂前至河南； 河南，周之王城，去雒陽不遠。种，音沖。 卲迎勞之， 勞，力到翻。 因譬令還軍。卓疑有變，使其軍士以兵脅卲。卲怒，稱詔叱之，軍士皆披， 披，芳靡翻。 遂前質責卓；卓辭屈，乃還軍夕陽亭。 賢曰：夕陽亭在河南城西。 卲，暠之孫也。	1
颇厌低头看文字，似曾有约到南山。稍回妍暖日自喜，扫尽积阴天解颜。便合与君联骑出，更谁如我两人闲。相逢莫作伤时状，且趁春光竞往还。	0
竹缘货殖比封君，松爱微官不避秦。至竟羞与哙等伍，岁寒谁障庾公尘。	0
曾把江梅入室，门人不敬红梅。清香一点入灵台。傲雪家风犹在。状貌妇人孺子，性情烈士奇才。自开自落有谁来。与汝上林相待。	0
高低庭树晚风吹，脱叶应难恋旧枝。莫向秋深怨零落，春深还有绿阴时。	0
己丑，河源道經略大使黑齒常之將兵擊吐蕃論贊婆於良非川，破之，收其糧畜而還。 畜，許救翻。 常之在軍七年，吐蕃深畏之，不敢犯邊。	1
甲辰，齊章武景王庫狄干卒。	1
多情赋得相思分。便揽断、愁和闷。万种千般说不尽。吃他圈樻，被他拖逗，便佛也、须教恨。传消寄息无凭信。水远山遥怎生奔。梦也而今难得近。伊还知道，为伊成病，便死也、谁能问。	0
帝以魏北海王顥爲魏王，遣東宮直閤將軍陳慶之將兵送之還北。 將，卽亮翻。考異曰：梁魏帝紀皆云以顥爲魏主，唯顥傳作魏王。按魏封劉昶爲宋王，蕭寶寅爲齊王，蕭詧爲梁王，皆俟得國然後使稱帝耳。若顥在南已稱魏帝，當行卽位之禮，又梁朝應以客禮待之，又顥不應再卽帝位於渙水。蓋由王字與主字止欠一點，故多致謬誤。今從顥傳。	1
四到蕲州，今年更是逢重九。应时纳祐。随分开尊酒。屡舞婆娑，醉我平生友。休回首。世间何有。明月疏疏柳。	0
王武俊旣出恆州，謂衞常寧曰：武俊今幸出虎口，不復歸矣！當北歸張尙書。 恆，戶登翻。尙，辰羊翻。張尙書，謂張孝忠也。 常寧曰：大夫暗弱，信任左右，觀其勢終爲朱滔所滅。今天子有詔，得大夫首者，以其官爵與之，中丞素爲衆所服，與其出亡，曷若倒戈以取大夫，轉禍爲福，特反掌耳；事苟不捷，歸張尙書，未晚也。武俊深以爲然。會惟岳使要藉謝遵至趙州城下， 要藉官，亦唐時節度衙前之職。中宗景雲二年，解琬爲朔方大總管，分遣隨軍要藉官河陽丞張冠宗肥鄕令韋景駿普安令于處忠校料三城兵募。則唐邊鎭有要藉官尙矣。又據新書忠義傳，朱泚統幽州行營，爲涇原鳳翔節度使，詔蔡廷玉以大理少卿爲司馬，朱體微爲要藉。則要藉，乃節度使之腹心也。朱滔王武俊之相王，改要藉官曰承令。 武俊引遵同謀取惟岳；遵還，密吿王士眞。閏月，甲辰，武俊常寧自趙州引兵還襲惟岳； 還，從宣翻，又音如字。 遵與士眞矯惟岳命，啓城門內之。黎明，武俊帥數百騎突入府門； 帥，讀曰率。騎，奇寄翻。 士眞應之於內，殺十餘人。武俊令曰：大夫叛逆，將士歸順，敢違拒者族！衆莫敢動。遂執惟岳，收鄭詵畢華王它奴等，皆殺之。 令，力定翻。將，卽亮翻。詵，疏臻翻。 武俊以惟岳舊使之子， 李寶臣已死，故曰舊使。使，疏吏翻。 欲生送之長安。常寧曰：彼見天子，將   復以叛逆之罪歸咎於中丞。 復，扶又翻；下復榷同，又音如字。中丞，謂王武俊。 乃縊殺之， 縊，於賜翻，又於計翻。 傳首京師。 卒如谷從政之言。代宗廣德元年，李寶臣帥成德，凡二世十九年而滅。 深州刺史楊榮國，惟岳姊夫也，降於朱滔；滔使復其位。 姊，蔣兕翻。降，戶江翻。	1
徙左衞大將軍千乘王武攸曁爲定王。 乘，繩證翻。	1
心在潇湘归未期，卷中多是得名诗。高台聊望清秋色，片水堪留白鹭鸶。省宿有时闻急雨，朝回尽日伴禅师。旧文去岁曾将献，蒙与人来说始知。	0
力回汉鼎未收功，又道将军世上雄。不悟折腰同龋齿，百般装束为秦宫。	0
進旣秉朝政，忿蹇碩圖己，陰規誅之。袁紹因進親客張津，勸進悉誅諸宦官。進以袁氏累世貴寵， 袁安爲司空司徒，子敞爲司空，孫湯爲司空司徒太尉，湯子逢爲司空，少子隗亦爲三公，是累世貴寵也。 而紹與從弟虎賁中郞將術皆爲豪桀所歸，信而用之。 從，才用翻；下同。 復博徵智謀之士 復，扶又翻。 何顒荀攸及河南鄭泰等二十餘人，以顒爲北軍中候，攸爲黃門侍郞， 百官志：給事黃門侍郞，六百石，掌侍從左右，給事中，關通內外。獻帝起居注曰：帝初卽位，令侍中給事黃門侍郞員各六人，出入禁中，近侍帷幄，省尙書事。蓋前無定員，至帝始定員數也。顒，魚容翻。 泰爲尙書，與同腹心。攸，爽之從孫也。	1
客心似向汉槎来，便盍观光近斗台。王俭池边新节物，刘郎观里旧根栽。饶人老月添春好，特地痴云际晚开。明岁传柑天上宴，马头犹记渚宫回。	0
红染桃花雪压梨，玲珑鸡子斗赢时。今年不是明寒食，暗地鞦韆别有期。	0
叔父朱门贵，郎君玉树高。山居精典籍，文雅涉风骚。江汉终吾老，云林得尔曹。哀弦绕白雪，未与俗人操。野屋流寒水，山篱带薄云。静应连虎穴，喧已去人群。笔架沾窗雨，书签映隙曛。萧萧千里足，个个五花文。	0
世气扰扰人遑遑，静有八室无八方。壶中酒好谁独觉，橘间棋乐何可量。峨峨汤汤知音少，管弦呕哑人称好。归来水深山更奇，玉徽不按心自知。	0
中山城中無主，百姓惶惑，東門不閉。魏王珪欲夜入城，冠軍將軍王建志在虜掠，乃言恐士卒盜府庫物，請俟明旦，珪乃止。燕開封公詳從寶不成， 章：十二行本成作及；乙十一行本同；孔本同；張校同；退齋校同。 城中立以爲主，閉門拒守；珪盡衆攻之，連日不拔。使人登巢車， 杜預曰：巢車，車上爲櫓。陸德明曰：兵車高如巢以望敵也。杜佑曰：以八輪車上樹高竿，竿上安轆轤，以繩挽板屋上竿首，以窺城中。板屋方四尺，高五尺，有十二孔，四面別布車，可進退，圜城而行，於營中遠視，如鳥之巢，亦謂之巢車。 臨城諭之曰：慕容寶已棄汝走，汝曹百姓空自取死，欲誰爲乎？ 爲，于僞翻。 皆曰：羣小無知，恐復如參合之衆， 復，扶又翻；下復出同。 故苟延旬月之命耳。珪顧王建而唾其面， 唾，土賀翻。王建旣鼓成參合之誅，又沮止珪乘夜入中山，失計者再，故唾其面。 使中領將軍長孫肥左將軍李栗將三千騎追寶至范陽，不及，破其新城戍而還。 前漢志：中山國有北新城縣。郡國志：涿郡有北新城縣，晉省。水經註新城縣在武遂縣南，燕督亢之地也。	1
任从酒满翻香缕，不愿书来系綵笺。半接西湖横绿草，双垂南浦拂红莲。	0
君才潇洒应时流，久滞宁非命压头。昨见河南推贾谊，行闻天子召吾丘。已无痛饮观风味，犹有新诗讲报投。京洛尘沙著人甚，清凉高爽忆宣州。	0
莫恨当初画得偏，却因偏处反成妍。喜来舒展愁来蹙，各样娇饶更可怜。	0
百舌在墙廉，其子在墙阴。他年汝哺儿，方识父母心。	0
蜀张与蜀花，乡人相解后。人存花更腴，人去花亦瘦。	0
雨洗千红又春晚。留牡丹、倚阑初绽。娇娅姹、偏赋精神君看。算费尽、工夫点染。带露天香最清远。太真妃、院妆体段。拼对花、满把流霞频劝。怕逐东风零乱。	0
臣光曰：孝武窮奢極欲，繁刑重斂， 斂，力贍翻。 內侈宮室，外事四夷，信惑神怪，巡遊無度，使百姓疲敝，起爲盜賊，其所以異於秦始皇者無幾矣。 幾，居豈翻。 然秦以之亡，漢以之興者，孝武能尊先王之道，知所統守，受忠直之言，惡人欺蔽，好賢不倦， 惡，烏路   翻。好，呼到翻。 誅賞嚴明，晚而改過，顧託得人，此其所以有亡秦之失而免亡秦之禍乎！	1
功业终令万古传，岂惟文采动当年。曲江相继成双庙，庆历同称有四贤。	0
捧檄亲庭归帽斜，肯临破屋玉川家。小留诗客三杯酒，试看山园几处花。君到东湖与南浦，时当芍药替金沙。却来书满参卿考，径泛银河犯斗槎。	0
乙巳，以右驍衞將軍盛彥師爲宋州總管，安撫河南。 驍，堅堯翻。	1
挹君如玉雪，未易得亲疏。何日深山里，同灯共读书。	0
漫漫长山去不分，欲于何处望阊门。寄声莲社还相忆，几日归鸿下故园。	0
月白星稀霜气多，卷旗束甲涉葱河。田家不觉官军度，夜半只闻风雨过。	0
来是空言去绝踪，月斜楼上五更钟。梦为远别啼难唤，书被催成墨未浓。蜡照半笼金翡翠，麝熏微度绣芙蓉。刘郎已恨蓬山远，更隔蓬山一万重。	0
右职移青绶，雄藩拜紫泥。江回玉垒下，气爽锦城西。皋鹤惊秋律，琴乌怨夜啼。离居同舍念，宿昔奉金闺。	0
有客至铃下，自言身姓梅。仙人掌里使，黄帝鼎边来。竹影拂棋局，荷香随酒杯。池前堪醉卧，待月未须回。	0
初，混與劉毅款昵， 昵，尼質翻。 混從兄澹常以爲憂， 澹，徒覽翻。 漸與之疏；謂弟璞及從子瞻曰：益壽此性，終當破家。 益壽，混小字也。 澹，安之孫也。	1
壬申，以前司農卿竇靜爲夏州都督。 夏，戶雅翻。 靜在司農，少卿趙元楷善聚斂， 少，始照翻。斂，力贍翻；下重斂同。 靜鄙之，對官屬大言曰： 司農官屬，有丞主簿，上林太倉鉤盾導官四署令丞，太倉永豐龍門等倉。司竹慶善石門溫泉湯等監，京都諸宮苑總監，諸園苑監，苑四面監，九成宮監，諸鹽池監，諸屯監，各有監副監丞，苑總監又有主簿，諸鹽池諸屯監無副監。 隋煬帝奢侈重斂，司農非公不可；今天子節儉   愛民，公何所用哉！元楷大慚。	1
裁筒累黍久研精，况复新修釜斛成。岂校忽微争口语，本期淳古变人情。既言乐律符今尺，但恐箫韶似郑声。若欲世人俱信服，凤凰再集颍川城。	0
朱门不锁走朱轮，东省仙材昼锦人。石上云轻林屋晓，花头露重洛阳春。谢公棋战乌巾静，裴令吟高绿野新。他日南园真可乞，满池烟水正相邻。	0
几岁乱军里，蒋亭名不销。无人知旧径，有药长新苗。树宿山禽静，池通野水遥。何因同此醉，永望思萧条。	0
齊主送柔然可汗鐵伐之父登注及兄庫提還其國。 登注等奔齊見上卷上年。可，從刊入聲。汗，音寒。 鐵伐尋爲契丹所殺， 契，欺訖翻，又音喫。 國人立登注爲可汗。登注復爲其大人阿富提所殺， 復，扶又翻。 國人立庫提。	1
送客客为谁，朱门处士稀。唯修曾子行，不著老莱衣。古寺随僧饭，空林共鸟归。壶中驻年药，烧得献庭闱。	0
乙丑，魏以侍中伊馛爲司空。 馛，蒲撥翻。	1
天宇绿无云，迟日江山如绣。是日轻衫团扇，笑折花相授。南山之北北山南，星鸟尚依旧。谁在松风高卧，作嵩阳春昼。	0
知己非不遇，其如才命违。宦名疑在梦，亲禄只徒归。道路盘危栈，家山指落晖。好将绵竹颂，重拂入关衣。	0
德盛诸杨族，贤宜伯父家。周姜职蘋藻，歜母事桑麻。大邑移封近，阴堂去日赊。空馀镜奁在，时出旧笄珈。	0
放下著，须弥山。分明北斗面南看。没丝毫，相阻拦。休儱侗，莫颟顸。含元殿上问长安。欲归家，行路难。	0
田舍炉头语。便如何学得，三变美成家数。村酒三杯狂兴发，拔剑偶然起舞。只么也、迎寒送暑。待草万言书上阙，似忧端、倚柱东邻女。卿相事，未易许。渔歌且和芙蓉渚。又何须、淫辞媟语，诃风诋雨。劝人生、且随缘分，分外一毫莫取。那富贵、由天付与。身蹈危机犹不觉，如布衣、自在都无阻。空博得，雪千缕。	0
人笑戎葵定自痴，不愁曦景蚤兼迟。便令隔雾光难到，也则倾心苦为谁。卫足平生非我志，向阳一点只天知。话头试问伯休父，休父丹衷便是葵。	0
分险架长澜，斜梁控夕峦。宿云依岭断，初月入江寒。缁化秦裘敝，尘惊汉策残。无言倦行旅，遥路属时难。	0
鸟栖鱼不动，月照夜江深。身外都无事，舟中只有琴。七弦为益友，两耳是知音。心静即声淡，其间无古今。	0
每到阑干畔，徘徊暮始还。为怜临水寺，尽见隔城山。墙缭青苔里，舟藏绿树间。松扉宜步月，只是限重关。	0
十年但有书题问，今日亲逢幕府开。薤本自迎公始到，桃花应笑我重来。何妨邂逅评诗句，不用殷勤治酒杯。办取篮舆共吟赏，石头秋晚乱云堆。	0
鼓棹泛瀰茫，驱车道莽苍。功名中底用，奔走为谁忙。白浪高扬子，青山入建康。从来怀古意，秋至转悲凉。	0
黑松林外路，风角远嗈嗈。朔气生荒堡，秋尘满病容。豺掊沙底骨，人上月边烽。休作西行计，西行地渐凶。	0
魏主還宮。	1
五月，漢費禕出屯漢中。自蔣琬及禕，雖身居於外，慶賞刑威，皆遙先諮斷， 斷，丁亂翻。諮斷者，諮之使斷決也。 然後乃行。禕雅性謙素，當國功名，略與琬比。	1
茂林修竹恒苍苍，畦兰畹芷腾幽芳。郁葱佳气蔼祯祥，小小一村名古隍。屋西有山名虎耳，东流挹抱长溪水。三峰笔架卓面前，背后驹骊翠屏倚。绕檐数顷祖遗田，尽可容侬耕晓烟。摘山钓水美且鲜，南窗笑傲北窗眠。三馀祇把子孙教，不俾趁炎竞浮躁。先于道谊后文章，事长谦恭事亲孝。桑麻芋栗小园收，社酝茅柴逐旋篘。但得官清徭役省，此生温饱复何求。	0
三年壬戌七八二	1
突厥寇幽州，隋幽州總管廣宗壯公李崇帥步騎三千拒之。 廣宗縣公。廣宗，漢古縣，五代志屬淸河郡。厥，九勿翻。帥，讀曰率。騎，奇寄翻。 轉戰十餘日，師人多死，遂保砂城。突厥圍之，城荒頽，不可守禦，曉夕力戰，又無所食，每夜出掠虜營，得六畜以繼軍糧， 畜，許又翻。 突厥畏之，厚爲其備，每夜中結陳以待之。 陳，讀曰陣；下同。 崇軍苦飢，出輒遇敵，死亡略盡，及明，奔還城者尙百許人，然多重傷，不堪更戰。突厥意欲降之， 降，戶江翻；下同。 遣使謂崇曰：若來降者，封爲特勒。 特勒，突厥達官。新書：突厥子弟曰特勒。使，疏吏翻。 崇知不免，令其士卒曰：崇喪師徒， 令，力定翻。喪，息浪翻。 罪當萬死。今日効命，以謝國家。汝俟吾死，且可降賊，便散走，努力還鄕。若見至尊，道崇此意。乃挺刃突陳，復殺二人， 挺，拔也。陳，讀曰陣。 突厥亂射，殺之。 射，而亦翻。 秋，七月， 章：十二行本月下有辛丑二字；乙十一行本同；孔本同；張校同。 以豫州刺史代人周搖爲幽州總管。命李崇子敏襲爵。 襲爵廣宗公。	1
名利有危机，老于农圃宜。	0
村店事事无，秋热夜夜至。一双好竹床，无人将去睡。	0
海边寂寞村，春半芳菲月。东风所至处，陋境亦佳绝。垄麦已翻芒，山花自成列。愁肠不堪断，预畏柳飞雪。更忧鶗鴂鸣，坐使众芳歇。白日不可留，请试餐玉诀。	0
度夏今年未觉难，那知秋热政无端。晚林不动蝉声苦，蝉亦无风可得餐。	0
六月西湖锦绣乡，千层翠盖万红妆。都将月露清凉气，并作侵晨一喷香。	0
素发青眸七十馀，未尝游学只安居。旁无几杖身轻健，应为心闲得自如。	0
瘦颊凝酥，残妆弄酒，相逢一笑东风。并肩携手，羞落可怜红。疑是回心院里，埋醉首、吐作芳丛。无端处，雄蜂雌蝶，相美两情通。一从。攀折后，汉皋佩失，铜雀春空。想桃叶桃根，此恨能同。多谢金銮旧客，收拾在、芸阁签中。还知否，窃香傅粉，输与蠹书虫。	0
清明来向晚，山渌正光华。杨柳先飞絮，梧桐续放花。鴽声知化鼠，虹影指天涯。已识风云意，宁愁雨谷赊。	0
把酒伤春暮，何人慰寂寥。才高融未荐，魂断玉空招。赋就青阳曲，吟成白纻谣。拊栏三太息，幽愤几磨消。	0
辛亥，鬱林王祀南郊；戊午，拜崇安陵。 鬱林王卽位，追尊父文惠太子曰文帝，陵曰崇安，廟號世宗。據竟陵王子良傳，陵在夾右。	1
初，鍾會以才能見任，昭夫人王氏言於昭曰： 昭夫人王氏，肅之女也，生晉武帝齊王攸，後諡文明皇   后。 會見利忘義，好爲事端， 好，呼到翻。 寵過必亂，不可大任。及會將伐漢，西曹屬邵悌言於晉公曰： 自漢以來，丞相有東西曹掾屬。 今遣鍾會率十餘萬衆伐蜀，愚謂會單身無任， 魏制，凡遣將帥，皆留其家以爲質任。會單身無子弟，故曰單身無任。 不若使餘人行也。晉公笑曰：我寧不知此邪！蜀數爲邊寇，師老民疲，我今伐之，如指掌耳， 指掌，言易也。數，所角翻。 而衆言蜀不可伐。夫人心豫怯則智勇並竭，智勇並竭而強使之， 強，其兩翻。 適所以爲敵禽耳。惟鍾會與人意同，今遣會伐蜀，蜀必可滅。滅蜀之後，就如卿慮，何憂其不能辦邪！ 言會若爲亂，自能辦之也。 夫蜀已破亡，遺民震恐，不足與共圖事；中國將士各自思歸，不肯與同也。會若作惡， 作，爲也。惡，不善也。作惡，作亂也，所爲不善也。 祇自滅族耳。卿不須憂此，愼勿使人聞也！及晉公將之長安，悌復曰：鍾會所統兵，五六倍於鄧艾，但可敕會取艾，不須自行。晉公曰：卿忘前言邪， 忘，巫放翻。 而云不須行乎？雖然，所言不可宣也。我要自當以信意待人，但人不當負我耳，我豈可先人生心哉！ 先，悉薦翻。 近日賈護軍問我頗疑鍾會不？ 賈護軍，賈充也，時爲中護軍。不，讀曰否。 我答言：如今遣卿行，寧可復疑卿邪？ 復，扶又翻。 賈亦無以易我語也。我到長安，則自了矣。 了，辦也，決也。	1
上見王世充而數之， 數，所具翻，又所主翻。 世充曰：臣罪固當誅，然秦王許臣不死。丙寅，詔赦世充爲庶人，與兄弟子姪 章：十二行本姪下有徙字；乙十一行本同；孔本同。 處蜀； 處，昌呂翻。 斬竇建德於市。	1
袁紹懼進變計，因脅之曰：交構已成，形勢已露，將軍復欲何待而不早決之乎？事久變生，復爲竇氏矣！ 復，扶又翻。 進於是以紹爲司隸校尉，假節，專命擊斷； 漢司隸校尉本持節，至元帝時，諸葛豐爲司隸，始去節。今假紹節，重其權也。斷，丁亂翻。 從事中郞王允爲河南尹。紹使雒陽方略武吏司察宦者，而促董卓等使馳驛上奏，欲進兵平樂觀。 上，時掌翻。樂，音洛。觀，古玩翻。 太后乃恐，悉罷中常侍小黃門使還里舍，唯留進所私人以守省中。諸常侍小黃門皆詣進謝罪，唯所措置。進謂曰：天下匈匈，正患諸君耳。今董卓垂至，諸君何不早各就國！   袁紹勸進便於此決之， 勸進於此時悉誅之也。 至于再三；進不許。紹又爲書吿諸州郡，詐宣進意，使捕按中官親屬。	1
斜斜花影欲愁予，唧唧虫声亦爱渠。月与诗人元不薄，侬于欢伯未应疏。	0
史炤釋文曰：斷，都玩切，絕也。余謂斷後者，爲殿也，勒兵在後，以斷追兵。斷，音丁管翻。	1
空洲夕烟敛，望月秋江里。历历沙上人，月中孤渡水。	0
我治湖上园，占断山水窟。幽事日相关，颇觉无暇逸。有客来相过，云欲救我失。谓我虽爱閒，未得居閒术。众人役利名，公独役景物。固与众人殊，未免俱汩没。孰若淡无营，燕坐一虚室。百念尽消除，百事付真率。物来则应之，岂可自撄拂。客言非不忠，我意客未悉。万物仗境生，百果因花实。我闻洛阳城，名园浑比迹。至如司马公，朴素世莫及。有园号独乐，晚岁亦加葺。人心固不同，岂能尽如一。顾我病且衰，行年将七十。光景去不留，馀龄那可必。要当且逍遥，乐此桑榆日。宁如土木偶，终朝长兀兀。况有佳山水，兹焉久蟠郁。地灵尽发露，一旦为我出。若不一领略，无乃太拘执。何妨几席间，时与相顾揖。择胜把酒杯，搜奇入诗笔。犹恨景物多，未能尽收拾。他人视若忙，我心常自佚。人无所用心，先圣每忿疾。既不学群儿，诧仙仍佞佛。不有博奕乎，为之犹胜弗。客既闻斯言，语塞几若讷。因为客书之，聊以志彷佛。会须画成图，继取王摩诘。	0
扣舷细读渊明句，出听还疑是水神。江上只逢名利客，人间无复有斯人。	0
云何见祖师？要识本来面。亭亭塔中人，问我何所见。可怜明上座，万法了一电。饮水既自知，指月无复眩。我本修行人，三世积精鍊。中间一念失，受此百年谴。抠衣礼真相，感动泪雨霰。借师锡端泉，洗我绮语砚。	0
上以秦王 章：十二行本王下有世民二字；乙十一行本同；孔本同。 功大，前代官皆不足以稱之，特置天策上將，位在王公上。冬，十月，以世民爲天策上將，領司徒陝東道大行臺尙書令，增邑二萬戶， 唐爵九等，王食邑萬戶；今倍之。陝，失冉翻。 仍開天策府，置官屬。 天策府置長史司馬各一人，從事中郞二人，並掌通判府事。軍諮祭酒二人，謀軍事，贊相禮儀，應接賓客。典籤四人，掌宣傳導引之事。主簿二人，掌省覆敎命。錄事二人，記室參軍事二人，掌書疏表啓，宣行敎命。功倉兵騎鎧士六曹參軍各二人，參軍事六人。 以齊王元吉爲司空。世民以海內浸平，乃開館於宮西，延四方文學之士，出敎以王府屬杜如晦記室房玄齡虞世南文學褚亮姚思廉主簿李玄道參軍蔡允恭薛元敬顏相時諮議典籤蘇勗天策府從事中郞于志寧軍諮祭酒蘇世長記室薛收倉曹李守素國子助敎陸德明，孔穎達，信都蓋文達宋州總管府戶曹許敬宗， 諸王出命稱敎。相，息亮翻。蓋，古盍翻。   並以本官兼文學館學士， 考異曰：舊書，參軍薛元敬承許敬宗下。今從太宗實錄。諮議典籤蘇勉，舊書作軍諮典籤，今從實錄。宋州總管府戶曹許敬宗，舊書褚亮傳作著作佐郞攝記室。敬宗傳，擬漣州別駕。今從實錄。 分爲三番，更日直宿， 更，工衡翻。 供給珍膳，恩禮優厚。世民朝謁公事之暇，輒至館中，引諸學士討論文籍， 朝，直遙翻。論，盧昆翻。 或夜分乃寢。又使庫直閻立本圖像， 庫直，隸親事府。 褚亮爲贊，號十八學士。士大夫得預其選者，時人謂之登瀛州。 自來相傳海中有三神山，蓬萊方丈瀛洲，人不能至，至則成仙矣，故以爲喩。 允恭，大寶之弟子； 蔡大寶輔後梁主蕭詧。 元敬，收之從子； 從，才用翻。 相時，師古之弟； 顏師古以碩學名。 立本，毗之子也。 閻毗以巧思事隋煬帝。	1
庚午，魏主珪北巡，分命大將軍常山王遵等三軍從東道出長川， 長川在禦夷鎭西北，大漠之東垂也。下所謂西道中道，蓋絕漠分爲三路。 鎭北將軍高涼王樂眞等七軍從西道出牛川，珪自將大軍從中道出駮髯水以襲高車。 將，卽亮翻。駮，北角翻。髯，而占翻。	1
通直散騎常侍劉芳，纘之族弟也， 劉纘臣於齊而屢使於魏，與芳皆彭城人，蓋同出於楚元王之後。 與給事黃門侍郞太原郭祚，皆以文學爲帝所親禮，多引與講論及密議政事；大臣貴戚皆以爲疏   己，怏怏有不平之色。 怏，許兩翻。 帝使給事黃門侍郞陸凱私諭之曰：至尊但欲廣知古事，詢訪前世法式耳，終不親彼而相疏也。衆意乃稍解。凱，馛之子也。 陸馛見一百三十三卷宋明帝泰始七年。馛，蒲撥翻。	1
寄语闺中娘，颜色不常好。含笑对棘实，欢娱须是枣。	0
残月朦胧人瘦损。	0
杜牧孫子序：漢高祖言指蹤者人也。 頁七八九二	1
积润通千里，推诚奠一卮。回飙经画壁，忽似偃云旗。	0
戊子，立皇子寶卷爲太子。 卷，讀曰捲。	1
渔郎妙手绝多机，一网收鱼未足奇。刚向人前撰勋绩，不教速得只教迟。	0
左典吴山冶，行行榜客舟。终无善宦巧，肯为著书愁。别思都成恶，芳辰信易遒。江南饶杜若，何兴奈高秋。	0
長壽元年壬辰六九二是年四月，改元如意；九月，改元長壽。自四月以前猶是天授三年。	1
饯客未归城，东来驺骑迎。千山嵩岳峭，百县洛阳清。朔雁和云度，川风吹雨晴。藓庭公事暇，应祗独吟行。	0
湖光一片绮筵开，老矣将军去复来。漫说风尘轻似叶，岂教笳鼓动如雷。悲歌气喷三河少，武略功高八阵才。平望塞亭曾耀武，汉家空数单于台。	0
費穆密說榮曰：公士馬不出萬人，今長驅向洛，前無橫陳，旣無戰勝之威，羣情素不厭服。 沈，持林翻。說，式芮翻。陳，讀曰陣。厭，於葉翻。 以京師之衆，百官之盛，知公虛實，有輕侮之心。若不大行誅罰，更樹親黨，恐公還北之日，未渡太行而內變作矣。 更，工衡翻。行，戶剛翻。 榮心然之，謂所親慕容紹宗曰：洛中人士繁盛，驕侈成俗，不加芟翦，終難制馭。 芟，所銜翻。 吾欲因百官出迎，悉誅之，何如？紹宗曰：太后荒淫失道，嬖倖弄權，殽亂四海， 殽，雜也，錯也。嬖，卑義翻，又博計翻。 故明公興義兵以淸朝廷。今無故殲夷多士，不分忠佞， 殲，息廉翻。 恐大失天下之望，非長策也。榮不聽，乃請帝循河西至淘渚， 水經註：孟津，又曰富平津，又謂之陶河；杜畿試樓船於孟津，覆於陶河，卽此也。按爾朱榮傳，陶渚在河陰西北三里，南北長堤之西。魏紀淘作陶。杜佑曰：河南河陽縣西南十三里有古遮馬堤，卽其處。 引百官於行宮西北，云欲祭天。百官旣集，列胡騎圍之，責以天下喪亂，肅宗暴崩，皆由朝臣貪虐，不能匡弼， 騎，奇寄翻。喪，息浪翻。朝，直遙翻。 因縱兵殺之，自丞相高陽王雍司空元欽儀同三司義陽王略以下，死者二千餘人。 考異曰：北史云：榮惑費穆之言，謂天下乘機可取，乃譎朝士共爲盟誓，將向河陰西北三里。至南北長堤，悉命下馬西渡，卽遣胡騎圍之，妄言丞相高陽王反，殺王公以下二千餘人。榮傳一千三百餘人。今從魏紀。 前黃門郞王遵業兄弟居父喪，其母，敬宗之從母也，相帥出迎，俱死。遵業，慧龍之孫也， 劉裕得晉權，殺王愉，其孫慧龍奔魏，著功名於南鄙。從，才用翻。帥，讀曰率。 儁爽涉學，時人惜其才而譏其躁。 躁，則到翻。 有朝士百餘人後至，榮復以胡   騎圍之，令曰：有能爲禪文者免死。侍御史趙元則出應募，遂使爲之。 考異曰：北史曰：時隴西李神雋頓丘李諧太原溫子昇並當世辭人，皆在圍中，恥從是命，俯伏不應。按神雋等不應，何得不死！魏書本傳皆無其事。 榮又令其軍士言元氏旣滅，爾朱氏興，皆稱萬歲。榮又遣數十人拔刀向行宮，帝與無上王劭始平王子正俱出帳外。榮先遣幷州人郭羅刹西部高車叱列殺鬼侍帝側， 刹，初轄翻。 詐言防衞，抱帝入帳，餘人卽殺劭及子正，又遣數十人遷帝於河橋，置之幕下。	1
仙翁旧住蜀江边，千岁归来一鹤翩。城郭已非人事改，凄凉遗迹但披仙。	0
后代称欢伯，前贤号圣人。且须谋日富，不要道家贫。	0
求仙去也，翠钿金篦尽舍，入岩峦。雾卷黄罗帔，云雕白玉冠。野烟溪洞冷，林月石桥寒。静夜松风下，礼天坛。	0
态度雪香花瘦，情怀雨润云温。故将淡墨写精神。记得洗妆馀晕。只恐妖娆未似，谁云彼此难分。别来憔悴不堪论。相对无言有恨。	0
神泉冽冰霜，高穴与云平。空山渟千秋，不出呜咽声。山风吹更寒，山月相与清。北客不到此，如何洗烦酲。	0
要与宗盟立纪纲，俯从多士较文章。人材漏网无疏密，科目搜罗有短长。蟾窟一枝分玉树，凤池三浪出银潢。何当推解延豪杰，为复中原万里疆。	0
晚悟才为祟，深居学养生。乃知景升子，差胜少游兄。绝涧携瓶汲，空山抱耒耕。儿孙听苦语，世世勿谈兵。	0
朱阙玉城通阆苑。月桂星榆，春色无深浅。潇瑟篌笙仙客宴。蟠桃花满蓬莱殿。九色明霞裁羽扇。云雾为车，鸾鹤骖雕辇。路指瑶池归去晚。壶中日月如天远。	0
贺公雅吴语，在位常清狂。上疏乞骸骨，黄冠归故乡。爽气不可致，斯人今则亡。山阴一茅宇，江海日凄凉。	0
泪眼转天昏。去路迢迢隔九门。角黍满盘无意举，凝魂。不为当时泽畔痕。肠断武陵村。骨冷难同月下樽。强泛菖蒲酬令节，空勤。风叶萧萧不忍闻。	0
春寒蘋末风尤劲，过雨山林都眼净。西江天来泻明镜，劈箭孤帆飞小艇。中有丈人若冰壶，冰为眸子玉作肤。黄河逆流沧海枯，彷佛羡门丹丘徒。仙风道骨何敷腴，烟霞之姿远见揖。弭棹芳洲招我急，野人竭蹶抠衣入。酌之瑶丹饫琼汁，荐以金桃露犹湿。禦寇衣袂方泠然，岸巾笑拍洪崖肩。交梨火枣开心田，木钻石盘今已穿。青鞋布袜白行缠，游戏人间五百年。	0
欲识生死譬，且将冰水比。水结即成冰，冰消返成水。已死必应生，出生还复死。冰水不相伤，生死还双美。	0
暮年挈挈侬与君，端觉高歌有鬼神。平生王恭无长物，此事逼人殊咄咄。戏谈缰马决鼻牛，夫子大是孙殷流。休言他日随计上，且看南徐拍天浪。阿球高气宁用论，为卿三倒实饱闻。眼边讵肯作悬特，葵藿撑肠方自嘿。屋头云锦秋水明，兀然隐几渠宁贫。诗书撩人姑把玩，只与毛锥为老伴。红尘著脚笑参差，索食祖仁那更疑。于世无堪大瓠种，独可剖心如叔仲。江湖作意从之游，老夫颇欲学操舟。清言解颐未云已，儿子屡惊雷绕齿。好事谁过扬子云，一樽聊与细论文。政须林宗巾角折，仍要时时见颜色。	0
尽道生来骨相奇，若非凤种必麟儿。几年仙李蟠根固，一颗蟠桃结子迟。岐嶷两全真鲜克，之无二字已先知。徐卿衣钵今传取，衮衮公侯看异时。	0
庚申，王縉自太原入朝。 縉，音晉。朝，直遙翻。	1
江身台殿切空云，夜月鱼龙影不分。八十老僧相引说，潮痕不上郭公坟。	0
旧谷未没新谷登，家家击壤含欢声。惭愧今年雨水足，只鸡㪷酒相逢迎。豪家征敛纵狞隶，单巾大帕如蛮兵。索钱沽酒不满欲，大者罗织小者惊。谷有扬簸实亦簸，钜斛凸概谋其赢。讵思一粒复一粒，尽是农人汗血成。	0
天福十二年丁未九四七漢復以天福紀年，詳見後。	1
乙未，王僧辯還江陵。詔諸軍各還所鎭。	1
惭愧一躯身，梵号波罗柰。被贼一群使，寻常不自在。亦名为枯井，亦名为韛袋。亦名朽故宅，亦名幻三昧。佛骂作死尸，乘尸渡大海。大海元无水，死尸非是船。熟看世上事，总是假因缘。若了身心相，空里任横眠。具此六惭愧，实是不求天。	0
东风果来否，雪意不肯消。初疑寒作威，势猛意反韶。玲珑开琼花，瑶草亦有苗。细观如可人，玉立耿高标。华屋本无寒，锦帐裘狐貂。所怜小桃杏，冻蕾抱寒条。却看雨成花，祇忧身当樵。语花慎勿忧，春久属云翘。徐行意不浅，晚发必后凋。年年绿暗时，逮此红芳夭。左提白玉壶，右把黄金蕉。往逐春未央，不但永今朝。晓来红日暾，花信到柳桥。	0
天子观渔陋鲁棠，涵曦亭下似沧浪。金鳞钓得龙颜喜，韶乐声中进玉觞。	0
日中望双阙，轩盖扬飞尘。鸣佩初罢朝，自言皆近臣。光华满道路，意气安可亲。归来宴高堂，广筵罗八珍。仆妾尽绮纨，歌舞夜达晨。四时固相代，谁能久要津。已看覆前车，未见易后轮。丈夫须兼济，岂能乐一身。君今皆得志，肯顾憔悴人。	0
去去，何处。迢迢巴楚，山水相连。朝云暮雨，依旧十二峰前，猿声到客船。愁肠岂异丁香结，因离别，故国音书绝。想佳人花下，对明月春风，恨应同。	0
中書侍郞同平章事馮延己罷爲太弟少保，貶魏岑爲太子洗馬。 洗，昔薦翻。	1
吏部尙書王球，履之叔父也，以簡淡有美名，爲上所重。履性進利， 言履務進而好利也。 深結義康及湛；球屢戒之，不從。誅湛之夕，履徒跣吿球， 跣，先典翻。 球命左右爲取履，先溫酒與之，謂曰：常日語汝云何？ 語，牛倨翻。 履怖懼不得答， 怖，普布翻。 球徐曰：阿父在，汝亦何憂！ 江南人士呼叔父伯父爲阿父，亦爲伯父叔父者以自呼。阿，烏葛翻。 上以球故，履得免死，廢於家。 據南史，帝初爲宜都王，以球爲友，簡淡見重，蓋素知之也。	1
二月，丙辰，帝宴羣臣於太極東堂，與諸儒論夏少康漢高祖優劣，以少康爲優。 帝謂少康生於滅亡之後，降爲諸侯之隸，能布其德而兆其謀，卒滅過戈，克復禹績，祀夏配天，不失舊物，非至德弘仁，豈濟斯勳！漢祖因土崩之勢，杖一時之權，專任智力以成功業，行事動靜多違聖檢。爲人子則數危其親，爲人君則囚繫賢相，爲人父則不能衞子，身沒之後，社稷幾傾，若與少康易時而處，未必能復大禹之績。嗚呼！帝固有志於少康矣，然而不能殲澆豷而身死人手者，不能布其德而兆其謀也。余觀帝之所以論二君優劣，書生之譚耳，未能如石勒辭氣之雄爽也。夏，戶雅翻。少，詩照翻。	1
废宫深苑路，炀帝此东行。往事馀山色，流年是水声。古墙丹雘尽，深栋黑煤生。惆怅从今客，经过未了情。	0
琢句真无益，论诗新有名。客怀无远近，人事只翻腾。积水明寒树，饥鸿咽夜声。半年安坐得，又作雨中行。	0
大圭廉不割，利剑用不缺。当其斩马时，良玉不如铁。置铁在洪炉，铁消易如雪。良玉同其中，三日烧不热。君疑才与德，咏此知优劣。	0
素天际水，浪拍碎、冻云不凝。记晓叶题霜，秋灯吟雨，曾系长桥过艇。又是宾鸿重来后，猛赋得、归期才定。嗟绣鸭解言，香鲈堪钓，尚庐人境。幽兴。争如共载，越娥妆镜。念倦客依前，貂裘茸帽，重向淞江照影。酹酒苍茫，倚歌平远，亭上玉虹腰冷。迎醉面，暮雪飞花，几点黛愁山暝。	0
新来诗思与秋清，野径无人适意行。道尽青松知小雨，隔林怪在竹鸡鸣。	0
呂不韋娶邯鄲諸 章：十二行本無諸字；乙十一行本同；孔本同。 姬絕美者與居， 娶字當從史記作取。邯鄲，音寒丹。 知其有娠， 應劭曰：娠，震動懷任之意。左傳曰：邑姜方娠。孟康曰：娠，音身，漢書娠多作身，古今字也。師古曰：孟說是也。漢書皆以娠爲任身字。邑姜方震，自爲震動之震，不作娠。 異人從不韋飮，見而請之。不韋佯怒，旣而獻之，孕期年而生子政， 佯，音羊。期，讀曰朞。蓋任身十二月而生也。子政是爲始皇。爲呂不韋以此賈禍張本。 異人遂以爲夫人。邯鄲之圍，趙人欲殺之，異人與不韋行金六百斤予守者， 予，讀曰與。 脫亡赴秦軍，遂得歸。異人楚服而見華陽夫人， 楚服，爲楚人之服。或曰：楚楚，盛服也。 夫人曰：吾楚人也，當自子之。因更其名曰楚。 更，更衡翻。	1
太史令袁充表稱：隋興已後，晝日漸長，開皇元年，冬至之景長一丈二尺七寸二分； 長一，亙亮翻。 自爾漸短，至十七年，短於舊三寸七分。日去極近則景短而日長，去極遠則景長而日短；行內道則去極近，行外道則去極遠。 極，北極也。 謹按元命包曰：日月出內道，璇璣得其常。 六緯之書，有春秋元命包。孔安國曰：璇，美玉。璣者，正天文之器。璇，似宣翻。 京房別對曰：   太平，日行上道；升平，行次道；霸代，行下道。伏惟大隋啓運，上感乾元，景短日長，振古希有。 詩：振古如茲。毛傳曰：振，自也。 上臨朝， 朝，直遙翻。 謂百官曰：景長之慶，天之祐也。今太子新立，當須改元，宜取日長之意以爲年號。是後百工作役，並加程課，以日長故也。丁匠苦之。 史言袁充誣天以病民。	1
帝與羣臣宴會，詔功臣上酒。王晏等興席， 上，時掌翻。興，起也。 謝瀹獨不起，曰：陛下受命，應天順人；王晏妄叨天功以爲己力！帝大笑，解之。座罷，晏呼瀹共載還令省。 章：十二行本省下有欲相撫悅四字；乙十一行本同；孔本同；退齋校同。令省，謂尙書令所舍也。 瀹正色曰：卿巢窟在何處！晏甚憚之。	1
挨定青骢不肯骑，征衫褪领又重提。柳风吹不断行色，更倩柔条绊马蹄。	0
我已归寻乌石路，人谁肯顾雀罗门。荔三百颗犹能啖，椿八千秋不足言。唐贡华清劳岁岁，宋蠲驿置惠元元。客询老子休粮诀，丹实漫山更满村。	0
天怜辙鲋嘘残湿，震奋雷霆起幽蛰。清风入夜送雨来，大慰焦枯望霓急。新诗如雨雨未休，相对自可忘为忧。东皋秋稔想多秫，预期剧饮无论筹。老蟾宿毕君知否，欲烦更问东家丘。我今已具西归舟，会见扶桑升赤虬。	0
邯郸无策信冯亭，上党须贪泽起兵。赵括母言犹不听，当时谁肯计长平。	0
龙龟不再出，谁能探真精。图书天所付，手授之二程。欲知千载意，窗外草青青。	0
胡人吹玉笛，一半是秦声。十月吴山晓，梅花落敬亭。愁闻出塞曲，泪满逐臣缨。却望长安道，空怀恋主情。	0
己巳，晉王軍于黃碾，距上黨四十五里。 黃碾村在潞州潞城縣。碾，紐善翻。 五月，辛未朔，晉王伏兵三垂岡下， 三垂岡在屯留縣東南。 詰旦大霧， 詰，去吉翻。 進兵直抵夾寨。梁軍無斥候，不意晉兵之至，將士尙未起，軍中驚擾。晉王命周德威李嗣源分兵爲二道，德威攻西北隅，嗣源攻東北隅，塡塹燒寨，鼓譟而入。梁兵大潰，南走，招討使符道昭馬倒，爲晉人所殺；失亡將校士卒以萬計， 校，戶敎翻。 委棄資糧器械山積。	1
李生画鱼天下无，得心应手神为徒。虚堂素壁扫尘土，远趣一笔移江湖。青鱼洋洋翻荇带，鳜鱼猎猎穿蒲稗。醉来屡欲呼霜刀，为我樽前斫新鲙。	0
二仪同尊，两耀齐光。巍巍煌煌，不显亦彰。实茂号荣，玉振金相。于万斯年，既寿且昌。	0
山庄图画，锦囊吟咏，胸中丘壑。年少日、如虹豪气，吐凤词华浑忘却。便袖手、向岩前溪畔，种满烟梢雾箨。想别墅平泉，当时草木，风流如昨。瘦藤闲倚看锄药。双芒鞋、雨后常著。目送处、飞鸿灭没，谁问蓬蒿争燕雀。乍霁月、望松云南渡，短艇敧沙夜泊。正万里青冥，千林虚籁，从渠缯缴。携幼尚有筠丁，谁会得、人生行乐。岸帻纶巾归去，深户香迷翠幕。恐未免、上凌烟阁。好在秋天鹗。念小山丛桂，今宵狂客，不胜杯勺。	0
吏散庭空戟影斜，吟笺飞到野人家。隋珠和璧难酬价，禅榻茶瓯忒负花。谱欠名人为品藻，诗因尤物始萌芽。近公匹似熏班马，荀令风流未足誇。	0
朱泚之稱帝也， 朱泚稱帝見二百二十八卷建中四年。泚，且禮翻，又音此。 兵部侍郞劉迺臥病在家，泚召之，不起；使蔣鎭自往說之， 說，式芮翻。 凡再往，知不可誘脅， 誘，音酉。 乃歎曰：鎭亦忝列曹，不能捨生，以至於此， 蔣鎭仕唐爲工部侍郞，故云亦忝列曹。爲泚所得，不能死而受泚官，自愧不能捨生   取義。 豈可復以己之腥臊汚漫賢者乎！ 復，扶又翻。臊，蘇遭翻。汚，烏故翻。漫，謨官翻，塗也。 歔欷而返。 歔，音虛。欷，音希，又許旣翻。 迺聞帝幸山南，搏膺大呼， 呼，火故翻。 自投于牀，不食數日而卒。 梁州在長安南山之南。劉迺以乘輿播遷，浸以益遠，故自絕於衾衽之間。	1
辛卯，契丹以晉主爲負義侯，置於黃龍府。黃龍府，卽慕容氏和龍城也。 歐史曰：自幽州行十餘日，過平州；出楡關，行沙磧中，七八日至錦州；又行五六日，過海北州；又行十餘日，渡遼水至勃海國鐵州；又行七八日，過南海府，遂至黃龍府。按契丹後改黃龍府爲隆州，北至混同江一百三十里。又按慕容氏之和龍城，若據晉書及酈道元水經註，當在漢遼西郡界。今晉主陷蕃，渡遼水而後至黃龍府，又其地近混同江，疑非慕容氏之和龍城。 契丹主使謂李太后曰：聞重貴不用母命以至於此，可求自便，勿與俱行。太后曰：重貴事妾甚謹。所失者，違先君之志，絕兩國之歡耳。今幸蒙大恩，全生保家，母不隨子，欲何所歸！	1
漠漠微霜夕，翩翩出渚鸿。清声流迥野，高韵入寥空。旧质经寒塞，残音响远风。萦云犹类网，避月尚疑弓。弱羽虽能振，丹霄竟未通。欲知多怨思，听取暮烟中。	0
父兮儿寒，母兮儿饥。儿罪当笞，逐儿何为。儿在中野，以宿以处。四无人声，谁与儿语。儿寒何衣，儿饥何食。儿行于野，履霜以足。母生众儿，有母怜之。独无母怜，儿宁不悲。	0
孤村古馆雨凄凄，客里愁闻乌夜啼。枕冷衾寒才闭目，春风吹转梦魂迷。	0
月上半峰峰树碧，子规啼苦月无色。壮士耳边都不闻，儿女眼中泪自滴。古人出处非关身，处兮事亲出事君。服勤至死不敢倦，避劳择逸岂所闻。我看蜀道诚为难，嗟尔子规何云云。王尊九折竟叱驭，班超万里图立勋。乘危蹈险尽臣节，二人至今扬清芬。我本鲁国一男子，少小气志凌浮云。精诚许国贯白日，有心致主为华勋。位卑身贱难自达，满腹帝典与皇坟。有时愤懑吐一言，小人谤议已纷纷。宰相宽容天子慈，八年之中三从军。从军官清吾何苦，嘉州路远尔勿语。地不为我易其险，我岂守道不能固。子规子规谩啼绝，断无清泪洒向汝。	0
包羞羊借皋比盖，饰貌狙将衮服披。妾去绿衣裳以曲，佗乘黄屋髻犹椎。方开元际唐风盛，自建安来汉道衰。举世纷纷学姚贾，老夫持此欲安之。	0
以張公素爲平盧留後。 平盧，當作盧龍。	1
春，一月，丁卯，太后引見存撫使所舉人， 遣存撫使見上卷天授元年。見，賢遍翻。使，疏吏翻。 無問賢愚，悉加擢用，高者試鳳閣舍人給事中，次試員外郞侍御史補闕拾遺校書郞。 唐校書郞，正九品上。考異曰：統紀：天授二年二月，十道舉人石艾縣令王山齡等六十人，擢爲拾遺補闕，懷州錄事參軍霍獻可等二十四人爲御史，幷州錄事參軍徐昕等二十四人爲著作佐郞及評事，內黃尉崔宣道等二十二人爲衞佐。疑與此只是一事。 試官自此始。時人爲之語曰：補闕連車載，拾遺平斗量； 容齋隨筆以爲此語出於張鷟。   欋推侍御史， 欋，其俱翻。釋名曰：齊魯謂四齒杷爲欋。推，吐雷翻。 盌脫校書郞。 盌，烏管翻。坡詩： 有舉人沈全交續之曰：�心存撫使，眯目聖神皇。 �，戶吳翻，麪粘也。眯，莫禮翻，物入目中也；老子曰：播糠眯目。 爲御史紀先知所擒，劾其誹謗朝政，請杖之朝堂，然後付法， 劾，戶槪翻，又戶得翻。誹，敷尾翻。朝，直遙翻。 太后笑曰：但使卿輩不濫，何恤人言！宜釋其罪。先知大慚。太后雖濫以祿位收天下人心，然不稱職者，尋亦黜之，或加刑誅。挾刑賞之柄以駕御天下，政由己出，明察善斷，故當時英賢亦競爲之用。 稱，尺證翻。斷，丁亂翻。	1
秋圃寂无有，萧条残菊枝。老蛩依日叫，暗蝶傍人飞。锁涩门开少，莎长人到稀。旧游浑记得，到处即如归。	0
翻经岩电眼，竖拂海潮音。暂卓飞空锡，坚辞布地金。忉忉菩萨语，切切老婆心。明日入山去，城中何处寻。	0
初，世祖平統萬及秦涼， 宋文帝元嘉四年，魏平統萬。八年，赫連定滅秦；定尋西奔，爲吐谷渾所禽，秦地皆入于魏。十六年，魏平涼州。 以河西水草豐美，用爲牧地，畜甚蕃息， 蕃，讀如繁。 馬至二百餘萬匹，橐駝半之，牛羊無數。及高祖置牧場於河陽，常畜戎馬十萬匹， 河陽牧場，卽宇文福所規牧地。畜，許六翻。 每歲自河西徙牧幷州，稍復南徙， 復，扶又翻。 欲其漸習水土，不至死傷，而河西之牧愈更蕃滋。及正光以後，皆爲寇盜所掠，無孑遺矣。 梁武帝普通元年，魏改元正光。史歷言魏之馬政。	1
冀北奇才万马空，惊人佳句墨深浓。春风桃李人应识，要看寒溪涧底松。	0
己巳，詔：元旻唐令則及太子家令鄒文騰 隋志：太子家令，掌刑法食膳倉庫什物奴婢等事。 左衞率司馬夏侯福 隋左右衛率各置長史司馬。夏，戶雅翻。 典膳監元淹 隋志：典膳局，置監丞各二人，屬門下坊。 前吏部侍郞蕭子寶前主璽下士何竦 主璽下士，後周官也。璽，斯氏翻。 並處斬，妻妾子孫皆   沒官。 處，昌呂翻。 車騎將軍楡林閻毗 閻毗，楡林盛樂人，以車騎將軍宿衞東宮。閻，姓也。左傳，晉有閻嘉。騎，音奇寄翻。 東郡公崔君綽游騎尉沈福寶 開皇六年，置武騎屯騎驍騎游騎飛騎旅騎雲騎羽騎八尉，其品則正六品以下，從九品以上。綽，昌約翻。 瀛州術士章仇太翼， 瀛州，河間郡。是後煬帝謂太翼曰：卿姓章仇，四岳之胄，與盧同源。於是賜姓爲盧氏。孫愐曰：漢有章弇，因避仇，加仇字爲章仇氏。 特免死，各杖一百，身及妻子資財田宅皆沒官。副將作大匠高龍叉率更令晉文建 隋率更令，掌東宮伎樂漏刻。更，工衡翻。 通直散騎侍郞元衡 隋制，東宮亦有通直散騎侍郞。散，悉亶翻。騎，音奇寄翻。 皆處盡。 處其罪使自盡。處，昌呂翻。 於是集羣官于廣陽門外，宣詔戮之。乃移勇於內史省，給五品料食。賜楊素物三千段，元胄楊約並千段，賞鞫勇之功也。	1
红衣落尽暗香残，叶上秋光白露寒。越女含情已无限，莫教长袖倚阑干。登临何事见琼枝，白露黄花自绕篱。惟有楼中好山色，稻畦残水入秋池。	0
西昌侯鸞將謀廢立，引前鎭西諮議參軍蕭衍與同謀。 隨王子隆初以鎭西將軍鎭荆州，引衍爲諮議參軍。 荆州刺史隨王子隆，性溫和，有文才；鸞欲徵之，恐其不從。衍曰：隨王雖有美名，其實庸劣。旣無智謀之士，爪牙唯仗司馬垣歷生武陵太守卞白龍耳。二人唯利是從，若啗以顯職，無有不來；隨王止須折簡耳。鸞從之。徵歷生爲太子左衞率，白龍爲游擊將軍； 啗，徒濫翻。折，之舌翻。帥，所律翻。 二人並至。續召子隆爲侍中撫軍將軍。 此時西昌侯已有殺諸王之心矣。蕭衍由是以籌略見用。 豫州刺史崔慧景，高武舊將， 將，卽亮翻。 鸞疑之，以蕭衍爲寧朔將軍，戍壽陽。慧景懼，白服出迎； 白服，若得罪而白衣領職者。 衍撫安之。	1
單于使衞律治其事。 治，直之翻。 張勝聞之，恐前語發，以狀語武。 狀語，牛倨翻。 武曰：事如此，此必及我，見犯乃死，重負國。欲自殺，勝惠共止之。虞常果引張勝。 見犯，言被匈奴侵犯然後乃死，是爲更負漢國，故欲先自殺，而勝惠止之。引，謂辭及之也。重，直用翻。 單于怒，召諸貴人議，欲殺漢使者。左伊秩訾曰：卽謀單于，何以復加！ 臣瓚曰：左伊秩訾，胡官之號。余據匈奴傳，呼韓邪之敗，其右伊秩訾王使之降漢，則此乃胡王之號。師古曰：言謀衞律而殺之，其罰太重也。復，扶又翻。 宜皆降之。 降，戶江翻；下同。 單于使衞律召武受辭。 師古曰：致單于之命而取其對也。 武謂惠等： 謂，猶語也；武語惠等也。 屈節辱命，雖生，何面目以歸漢！引佩刀自刺。 刺，七亦翻。 衞律驚，自抱持武，馳召醫，鑿地爲坎，置熅火， 師古曰：熅，謂聚火無燄者也。熅，于云翻。 覆武其上， 師古曰：覆身於坎上也。覆，音方目翻。 蹈其背以出血。武氣絕，半日復息。 師古曰：息，謂出氣也。 惠等哭，輿歸營。單于壯其節，朝夕遣人候問武，而收繫張勝。	1
路出胥门深浅浪，月残吴苑两三星。石桥路上千峰月，山殿云中半夜钟。	0
丈夫那肯浪低眉，薄宦空添鬓里丝。泸水归来山浩荡，都门辞去菊离披。黄鸡白酒五陵乐，杜曲樊川九谷宜。复见夫君行直道，崆峒气俗未应衰。	0
宣城王謀繼大統，多引朝廷名士與參籌策。侍中謝朏心不願，乃求出爲吳興太守。至郡，致酒數斛，遺其弟吏部尙書瀹， 朏，敷尾翻。遺，于季翻。 爲書曰：可力飮此，勿豫人事！	1
我为东南行，始登商山道。商山无数峰，最爱仙娥好。参差树若插，匼匝云如抱。渴望寒玉泉，香闻紫芝草。青崖屏削碧，白石床铺缟。向无如此物，安足留四皓。感彼私自问，归山何不早？可能尘土中，还随众人老。	0
司隸豫州饑，死者什四五，至有滅戶者。 戶，謂著戶籍於官者也。滅戶，則無老無弱，皆死於饑，無復遺種也。	1
行背青山郭，吟当白露秋。风流无屈宋，空咏古荆州。	0
秋老逢天晚，孤城倚碧空。升沈当此际，怅望与谁同。远树没归鸟，寒莎泣候虫。所怀无晤处，弹指向西风。	0
秋，七月，壬辰，魏玄同檢校納言。	1
水光潋滟晴方好，山色空濛雨亦奇。若把西湖比西子，淡妆浓抹总相宜。	0
微云护日晓阴阴，春去馀芳尚可寻。诗倚醉豪连卷写，酒逢勍敌百分斟。山光左右双屏画，雨脚峥嵘万羽林。沙路晚晴归马疾，一梳新月上烟岑。	0
魏人陳仲儒請依京房立準以調八音。有司詰仲儒：京房律準，今雖有其器，曉之者鮮， 詰，去吉翻。鮮，息淺翻。 仲儒所受何師，出何典籍？仲儒對言：性頗愛琴，又嘗讀司馬彪續漢書，見京房準術，成數昞然。 司馬彪志曰：京房六十律相生之法，以上生下，皆三生二；以下生上，皆三生四；陽下生陰，陰上生陽，終於中呂，而十二律畢矣。中呂上生執始，執始下生去滅，上下相生，終於南事，而六十律畢矣。夫十二律之變至於六十，猶八卦之變至於六十四也。宓犧作易，紀陽氣之初以爲律法，建日冬至之聲，以黃鍾爲宮，太簇爲商，姑洗爲角，林鍾爲徵，南呂爲羽，應鍾爲變宮，蕤賓爲變徵：此聲氣之元，五音之正也。故各終一日，其餘以次運行。   當日者各自爲宮，而商徵以類從焉。禮運曰：五聲六律十二管還相爲宮，此之謂也。以六十律分朞之日，黃鍾自冬至始，及冬至而復，陰陽寒燠風雨之占生焉。於以檢攝羣音，考其高下，苟非草木之聲則無所不合。虞書曰：律和聲，此之謂也。房又曰：竹聲不可以度調，故作準以定數。準之狀如瑟，長丈而十三弦，隱間九尺以應黃鍾之律九寸，中央一弦下有畫分寸以爲六十律淸濁之節。房言律詳於劉歆所奏，其術施行於史官，候部用之。律術曰：陽以圓爲形，其性動；陰以方爲節，其性靜。動者數三，靜者數二，以陽生陰倍之，以陰生陽四之，皆三而一。陽生陰曰下生，陰生陽曰上生，上生不得過黃鍾之淸濁，下生不得及黃鍾之數實，皆參天兩地圓蓋方覆六耦承奇之道也。黃鍾，律呂之首，而生十一律者也。其相生也，皆三分而損益之，是故十二律之得十七萬七千一百四十七，是爲黃鍾之實。又以二乘而三約之，是爲下生林鍾之實；又以四乘而三約之，是爲上生太簇之實。推此上下以定六十律之實，以九三之數萬九千六百八十三爲法，律爲寸，於準爲尺，不盈者十之所得爲分，又不盈十之所得爲小分，以其餘正其強弱。以黃鍾十七萬七千一百四十七，下生林鍾；黃鍾爲宮，太蔟商，林鍾徵；一日律九寸，準九尺。色育十七萬六千七百七十六，下生謙待；未知商，謙待徵；六日律八寸九分小分八微強，準八尺九寸萬五千九百七十三。執始十七萬四千七百六十二，下生去滅；執始爲宮，時息商，去滅徵；六日律八寸八分小分七大強，準八尺八寸萬五千五百一十六。丙盛十七萬二千四百一十，下生安度；丙盛爲宮，屈齊商，安度徵；六日律八寸七分小分六微弱，準八尺七寸萬一千六百七十九。分動十七萬八十九，下生歸嘉，分動爲宮，隨期商，歸嘉徵；六日律八寸六分小分四強，準八尺六寸八千一百五十二。質末十六萬七千八百，下生否與；質末爲宮，形晉商，否與徵；六日律八寸五分小分二微強，準八尺五寸四千九百四十五。大呂十六萬五千八   百八十八，下生夷則；大呂爲宮，夾鍾商，夷則徵；八日律八寸四分小分三弱，準八尺四寸五千五百八。分否十六萬三千六百五十四，下生解形；分否爲宮，開時商，解形徵；八日律八寸三分小分一強，準八尺三寸二千八百五十一。凌陰十六萬一千四百五十二，下生去南；凌陰爲宮，族嘉商，去南徵；八日律八寸二分小分一弱，準八尺二寸五百一十四。少出十五萬九千二百八十，下生分積；少出爲宮，爭南商，分積徵；六日律八寸小分九強，準八尺萬八千一百六十。太簇十五萬七千四百六十四，下生南呂；太簇爲宮，姑洗商，南呂徵；一日律八寸，準八尺。未知十五萬七千一百三十四，下生白呂；未知爲宮，南授商，白呂徵；六日律七寸九分小分八強，準七尺九寸萬六千三百八十三。時息十五萬五千三百四十四，下生結躬；時息爲宮，變虞商，結躬徵；六日律七寸八分小分九少強，準七尺八寸萬八千一百六十六。屈齊十五萬三千二百五十三，下生歸期；屈齊爲宮，路時商，歸期徵；六日律七寸七分小分九弱，準七尺七寸萬六千九百三十九。隨期十五萬一千一百九十，下生未卯；隨期爲宮，形始商，未卯徵；六日律七寸六分小分八強，準七尺六寸萬五千九百九十二。形晉十四萬九千一百五十五，下生夷汗；形晉爲宮，依行商，夷汗徵；六日律七寸五分小分八弱，準七尺五寸萬五千三百二十五。夾鍾十四萬七千四百五十六，下生無射；夾鍾爲宮，中呂商，無射徵；六日律七寸四分小分九強，準七尺四寸萬八千一十八。開時十四萬五千四百七十，下生閉掩；開時爲宮，中呂商，閉掩徵；八日律七寸三分小分九微弱，準七尺三寸萬七千八百四十一。族嘉十四萬三千五百一十三，下生鄰齊；族嘉爲宮，內負商，鄰齊徵；八日律七寸二分小分九微強，準七尺二寸萬七千九百五十四。爭南十四萬一千五百八十二，下生期保；爭南爲宮，物應商，期保徵；八日律七寸一分小分九強，準七尺一寸萬八千三百二十七。姑洗十三萬九千九百六十八，下生應鍾；姑洗爲   宮，蕤賓商，應鍾徵；一日律七寸一分小分一微強，準七尺一寸二千一百八十七。南授十三萬九千六百七十，下生分烏；南授爲宮，南事商，分烏徵；六日律七寸小分九大強，準七尺萬八千九百三十。變虞十三萬八千八十四，下生遲內；變虞爲宮，盛變商，遲內徵；六日律七寸小分一半強，準七尺三千三十。路時十三萬六千二百二十五，下生未育；路時爲宮，離宮商，未育徵；六日律六寸九分小分二微強，準六尺九寸四千一百二十三。形始十三萬四千三百九十二，下生遲時；形始爲宮，制時商，遲時徵；五日律六寸八分小分三弱，準六尺八寸五千四百七十六。依行十三萬二千五百八十二，上生色育；依行爲宮，謙待商，色育徵；七日律六寸七分小分三大強，準六尺七寸七千五十九。中呂十三萬一千七十二，上生執始；中呂爲宮，去滅商，執始徵；八日律六寸六分小分六弱，準六尺六寸萬一千六百四十二。南中十二萬九千三百八，上生丙盛；南中爲宮，安度商，丙盛徵。七日律六寸五分小分七微弱，準六尺五寸萬三千六百八十五。內負十二萬七千五百六十七，上生分動；內負爲宮，歸嘉商，分動徵；八日律六寸四分小分八強，準六尺四寸萬五千四百五十。物應十二萬五千八百五十，上生質末；物應爲宮，否與商，質末徵；七日律六寸三分小分九強，準六尺三寸萬八千四百八十。蕤賓十二萬四千四百一十六，上生大呂；蕤賓爲宮，夷則商，大呂徵；一日律六寸三分小分二微強，準六尺三寸四千一百三十一。南事十二萬四千一百五十四，下生南事；窮無商徵不爲宮；七日律六寸三分小分一弱，準六尺三寸一千五百三十一。盛變十二萬二千七百四十一，上生分否；盛變爲宮，解形商，分否徵；七日律六寸二分小分三大強，準六尺二寸七千六十四。離宮十二萬一千八百一十九，上生凌陰；離宮爲宮，去南商，凌陰徵；七日律六寸一分小分五微強，準六尺一寸萬二百二十七。制時十一萬九千四百六十，上生少出；制時爲宮，分積商，少出徵；八日律六寸小分七弱，   準六尺萬三千六百二十。林鍾十一萬八千九十八，上生太蔟；林鍾爲宮，南呂商，太蔟徵；一日律六寸，準六尺。謙待十一萬七千八百五十一，上生未知，謙待爲宮，白呂商，未知徵；五日律五寸九分小分九弱，準五尺九寸萬七千二百一十三。去滅十一萬六千五百八，上生時息；去滅爲宮，結躬商，時息徵；七日律五寸九分小分二弱，準五尺九寸三千七百八十三。安度十一萬四千九百四十，上生屈齊；安度爲宮，歸期商，屈齊徵；六日律五寸八分小分四弱，準五尺八寸七千七百八十六。歸嘉十一萬三千三百九十三，上生隨期：歸嘉爲宮，未卯商，隨期徵；六日律五寸七分小分六微強，準五尺七寸萬一千九百九十九。否與十一萬一千八百六十七，上生形晉；否與爲宮，夷汗商，形晉徵；五日律五寸六分小分八強，準五尺六寸萬六千四百二十二。夷則十一萬五百九十二，上生夾鍾；夷則爲宮，無射商，夾鍾徵；八日律五寸六分小分二弱，準五尺六寸三千六百七十二。解形十一萬九千一百三，上生開時；解形爲宫，閉掩商，開時徵；八日律五寸五分小分四強，準五尺五寸八千四百六十五。去南十萬七千六百三十五，上生族嘉；去南爲宮，鄰齊商，族嘉徵；八日律五寸四分小分六大強，準五尺四寸萬三千四百六十八，分積十萬六千一百八十八，上生爭南，分積爲宮，期保商，爭南徵；五日律五寸三分小分九半強，準五尺三寸萬八千六百八十一。南呂八萬四千九百七十六，上生姑洗；南呂爲宮，應鍾商，姑洗徵；一日律五寸三分小分三強，準五尺三寸六千五百六十一。白呂十萬四千七百五十六，上生南授；白呂爲宮，分烏商，南授徵；五日律五寸三分小分二強，準五尺三寸四千三百七十一。結躬十萬三千五百六十三，上生變虞；結躬爲宮，遲內商，變虞徵；六日律五寸二分小分六少強，準五尺二寸萬二千一百一十四。歸期十萬二千一百六十九，上生路時；歸期爲宮，未育商，路時徵；六日律五寸一分小分九微強，準五尺一寸萬七千八百五十七。未卯十萬七百九   十四，上生形始；未卯爲宮，遲時商，形始徵；六日律五寸一分小分二微強，準五尺一寸四千八十七。夷汗九萬九千四百三十七，上生依行；夷汗爲宮，色育商，依行徵；七日律五寸小分五強，準五尺萬二百二十。無射九萬八千三百四，上生中呂；無射爲宮，執始商，中呂徵；八日律四寸九分小分九強，準四尺九寸萬八千五百七十三。閉掩九萬六千九百八十，上生南中；閉掩爲宮，丙盛商，南中徵；八日律四寸九分小分三弱，準四尺九寸五千三百三十三。鄰齊九萬五千六百七十五，上生內負；鄰齊爲宮，分動商，內負徵；七日律四寸八分小分六微強，準四尺八寸萬一千九百六十六。期保九萬四千三百八十八，上生物應，期保爲宮，質末商，物應徵；八日律四寸七分小分九微弱，準四尺七寸萬八千七百七十九。應鍾九萬三千三百一十二，上生蕤賓；應鍾爲宮，大呂商，蕤賓徵；一日律四寸七分小分四微強，準四尺七寸八千十九。分烏九萬三千一百一十七，上生南事；分烏窮次無徵不爲宮；七日律四寸七分小分三微強，準四尺七寸六千五十九。遲內九萬二千九十六，上生盛變；遲內爲宮，分否商，盛變徵；八日律四寸六分小分八弱，準四尺六寸萬五千一百四十二。未育九萬八百一十七，上生離官；未育爲宮，凌陰商，離宮徵；八日律四寸六分小分一少強，準四尺六寸二千七百五十二。遲時八萬九千五百九十五，上生制時；遲時爲宮，少出商，制時徵；六日律四寸五分小分五強，準四尺五寸萬二百一十五。截管爲律，吹以考聲，列以物氣，道之本也。術家以其聲微而體難知，其分數不明，故作準以代之。準之聲明暢易達，分寸又粗；然弦以緩急淸濁，非管無以正也。均其中弦，令與黃鍾相得，按畫以求諸律，無不如數而應者矣。音聲精微，綜之者解。晉書樂志：宮，中也，中和之道無往而不理。商，強也，謂金性堅強。角，觸也，象諸陽觸物而生。徵，止也，言物盛則止。羽，舒也，陽氣將復，萬物孶育而舒生。宋白曰：合宮通音謂之宮，其音雄雄洪洪然。開口吐聲謂之商，   其音鏘鏘倉倉然。張牙湧脣謂之角，其音喔喔礭礭然。齒合脣開謂之徵，其音倚倚��然。齒開脣聚謂之羽，其音詡酗于吁然。 遂竭愚思， 思，相吏翻。 鑽硏甚久，頗有所得。夫準者所以代律，取其分數，調校樂器。竊尋調聲之體，宮商宜濁，徵羽宜淸。 徵，陟里翻；下同。 若依公孫崇，止以十二律聲，而云還相爲宮， 還，音旋。 淸濁悉足。唯黃鍾管最長，故以黃鍾爲宮，則往往相順。若均之八音，猶須錯采衆音，配成其美。若以應鍾爲宮，蕤賓爲徵，則徵濁而宮淸，雖有其韻，不成音曲。若以中呂爲宮，則十二律中全無所取。今依京房書，中呂爲宮，乃以去滅爲商，執始爲徵，然後方韻。而崇乃以中呂爲宮，猶用林鍾爲徵，何由可諧！ 中呂，陸德明曰：中，音仲，又如字。 但音聲精微，史傳簡略，舊志準十三絃，隱間九尺，不言須柱以不。 不，讀曰否。今刑統疏議多用以否二字，蓋當時常用疑辭也。 又，一寸之內有萬九千六百八十三分，微細難明。仲儒私曾考驗，準當施柱，但前卻柱中，以約準分，則相生之韻已自應合。其中絃粗細， 粗，讀曰麤。 須與琴宮相類，施軫以調聲，令與黃鍾相合。中絃下依數畫六十律淸濁之節，其餘十二絃須施柱如箏，卽於中絃按盡一周之聲，度著十二絃上。 著，直略翻。 然後依相生之法，以次運行，取十二律之商徵。商徵旣定，又依琴五調調聲之法以均樂器， 五調之調，徒釣翻。調聲之調如字。 然後錯采衆聲以文飾之，若事有乖此，聲則不和。且燧人不師資而習火， 古者未有火化，燧人氏始鑽燧出火，敎民熟食。 延壽不束脩以變律， 延壽，卽京房之師焦延壽也。言無所師承而變十二律爲六十律也。孔子曰：自   行束脩以上，吾未嘗無誨焉。朱元晦註曰：脩，脯也，十脡爲束。古者相見必執贄以爲禮，束脩其至薄者也。 故云知之者欲敎而無從，心達者體知而無師，苟有一毫所得，皆關心抱，豈必要經師受然後爲奇哉！尙書蕭寶寅奏仲儒學不師受，輕欲制作，不敢 章：十二行本敢作合；乙十一行本同；孔本同。 依許；事遂寢。	1
戊午九月十，汹汹群寇生。疋枹与赤水，参会童石氓。烹牛饫凶竖，剚人谄妖灵。长驱无龃龉，四境腾沸羹。野庐竞趋察，廛市争奔城。啼号震暮夜，阴气昏冥冥。携持半箱筥，扛舁及瓮罂。鸡豕头骈阗，胁息惊吞声。宇内同一胞，何事起搀枪。据险恶氛聚，血牙馀种狞。原岭迤巢穴，习斗惟轻生。掷首视为戏，揭竿谁敢撄。父老谓曩日，草窃恣横行。郡将出奇计，一剿诸峒平。老熊痛已定，悍虎谋方兴。若非急讨捕，终难保桑耕。官兵驻大曷，警报驰飞星。探旗逼军旅，登城罗义丁。菱角隐阨塞，松明通晓更。山前号令肃，铃阁筹算精。疋马熟往来，老稚倚以宁。溪潜鳞且遁，林散翼亦惊。顾予久放逐，逢此增伶俜。夜寝不忍睫，朝餐何所营。无垢画火攻，坐令妖祲清。孰谓毛锥钝，不逮蝥旗登。	0
春天黄鸟啭，野径白云閒。解带依芳草，支颐想故山。人行九州路，树老五陵间。谁道临邛远，相如自忆还。	0
辛酉，梁王詧入朝于魏。 自此魏益厚詧矣。朝，直遙翻。	1
江南四月苦风波，细雨天寒柰若何。梅子之黄如弹子，菘窠其白柰花窠。	0
东君著意占残春，得得迟开亦有因。曾与掖垣留故事，又来淮海伴词臣。日烧红艳排千朵，风递清香满四邻。更爱枝头弄金缕，异时相对掌丝纶。	0
洛水桥边春日斜，碧流清浅见琼砂。无端陌上狂风急，惊起鸳鸯出浪花。	0
得时则为人，此固丈夫志。生前必功名，说实起后世。君看禹稷徒，乌有觊望意。偶然事逢手，势若破竹易。所以极万代，伟绩不可槩。纷纷务勉强，指日苟声利。等观今昔为，迷悟由性异。庄侯海内士，岂特静者类。深叹末俗竞，懒赴殊科试。力田抄饭白，结屋傍山翠。受用已有馀，推此更广施。名楼曰招隐，来者定弗弃。我恨闻命晚，巳买城北地。湖滨林麓幽，市远车马避。想像辋川宽，庶几盘谷邃。虽非千步门，肯换一品位。桃蒸春浪活，桂馥秋风至。其时思故友，命驾惊昼睡。堂堂无他言，握手笑相视。吾侪东西隔，橘枳本同味。中年各菟裘，要非太早计。何须并墙居，而后愿始遂。	0
秋寂寂。碧纱窗外人横笛。人横笛。天津桥上，旧曾听得。宫妆玉指无人识。龙吟水底声初息。声初息。月明江上，数峰凝碧。	0
李同捷軍勢日蹙，王庭湊不能救，乃遣人說魏博大將亓志紹 說，式芮翻。 使殺史憲誠父子取魏博；志紹遂作亂，引所部兵二萬人還逼魏州。丁丑，命諫議大夫柏耆宣慰魏博，且發義成河陽兵以討志紹。	1
血衣尚在久乘边，入手功名费十年。圯上一编非鬼授，晋阳三版以人全。共祠石室思方切，不画云台命使然。玉树堂堂如昨日，安知冠剑隔重泉。	0
五年己巳前一一二	1
叶叶如眉翠色浓，黄莺偏恋语从容。桥边陌上无人识，雨湿烟和思万重。	0
魏主以上廢海陵王自立，謀大舉入寇。會邊將言，雍州刺史下邳曹虎遣使請降於魏， 將，卽亮翻。雍，於用翻。使，疏吏翻。降，戶江翻。 十一 章：十二行本一作二；張校同。 月，辛丑朔，魏遣行征南將軍薛眞度督四將向襄陽，大將軍劉昶平南將軍王肅向義陽，徐州刺史拓跋衍向鍾離，平南將軍廣平劉藻向南鄭。眞度，安都從祖弟也。 從，才用翻。 以尙書僕射 章：十二行本無僕射二字；乙十一行本同；孔本同。 盧淵爲安南將軍，督襄陽前鋒諸軍。淵辭以不習軍旅，不許。淵曰：但恐曹虎爲周魴耳。 周魴事見七十一卷，魏明帝太和二年。魴，符方翻。	1
得失元来付塞翁，何心桃李问东风。人皆有喜荣三仕，我尚无文谢五穷。秘苑固知朋可正，畏途犹恐甲方衷。欲酬长者殷勤祝，坎止流行学四忠。	0
御史中丞知大夫事李嗣眞以酷吏縱橫， 橫，戶孟翻。 上疏，以爲：今吿事紛紜，虛多實少， 上，時掌翻。少，詩沼翻。 恐有凶慝陰謀離間陛下君臣。 間，古莧翻。 古者獄成，公卿參聽，王必三宥，然後行刑。 記王制：成獄辭，史以獄成告于正，正聽之；正以獄成告于大司寇，大司寇聽之于棘木之下；大司寇以獄之成告于王，王命三公參聽之；三公以獄之成告于王，王三宥，然後制刑。 比日獄官單車奉使，推鞫旣定，法家依斷，不令重推； 比，毗至翻。斷，丁亂翻。重，直龍翻。 或臨時專決，不復聞奏。如此，則權由臣下，非審愼之法，儻有冤濫，何由可知！況以九品之官專命推覆，操殺生之柄，竊人主之威，按覆旣不在秋官，省審復不由門下， 復，扶又翻。操，七刀翻。省，悉景翻。 國之利器，輕以假人，恐爲社禝之禍。太后不聽。	1
春去论年卒未回，溪头传信却先来。绿笺展尽全无字，此语何堪谕俗埃。	0
上擊布時，爲流矢所中，行道，疾甚。呂后迎良醫。醫入見，曰：疾可治。 治，直之翻；下同。 上嫚罵之曰：吾以布衣提三尺取天下， 師古曰：三尺，謂劍也。中，竹仲翻。見，賢遍翻。 此非天命乎！命乃在天，雖扁鵲何益！ 扁鵲，古之良醫。扁，補辨翻。 遂不使治疾，賜黃金五十斤，罷之。呂后間曰：陛下百歲後，蕭相國旣死，誰令代之？上曰：曹參可。問其次，曰：王陵可；然少戇， 少者，多少之少。師古曰：戇，愚也；古者下紺翻，今則竹巷翻。 陳平可以助之。陳平知有餘，然難獨任。周勃重厚少文， 知，讀曰智。少，詩沼翻。 然安劉氏者必勃也，可令爲太尉。呂后復問其次， 復，扶又翻。 上曰：此後亦非乃所知也。 師古曰：乃，汝也；言自此之後，汝亦終矣，不復知之。 夏，四月，甲辰，帝崩于長樂宮。 壽五十三。考異曰：漢書云：呂后與審食其謀盡誅諸將。酈商見審食其，說以：如此，大臣內畔，諸將外反，亡可蹻足待也。審食其入言之，乃以丁未發喪。按呂后雖暴戾，亦安敢一旦盡誅大臣！又時陳平不在滎陽，樊噲不在代；此說恐妄，今不取。 丁未，發喪，大赦天下。	1
冬，十月，乙巳，葬靈思皇后。	1
武帝初崩， 章：甲十五行本作初，武帝崩；乙十一行本同；孔本同；退齋校同。 賜諸侯王璽書。 左傳：襄公在楚，季武子使公冶問璽書，追而與之，蓋君臣通用也；秦漢以來，惟至尊以爲信。 燕王旦得書不肯哭，曰：璽書封小， 張晏曰：文小則封小。 京師疑有變。遣幸臣壽西長孫縱之王孺等之長安， 蘇林曰：壽西，姓；長，名。師古曰：之，往也。 以問禮儀爲名，陰刺候朝廷事。 刺，七亦翻，探也。 及有詔褒賜旦錢三十萬，益封萬三千戶，旦怒曰：我當爲帝，何賜也！遂與宗室中山哀王子長齊孝王孫澤等結謀， 中山哀王昌，靖王勝子。齊孝王將閭，悼惠王肥子。 詐言以武帝時受詔，得職吏事，脩武備，備非常。 如淳曰：諸侯不得治民與職事，是以詐言受詔，得知職事，發兵爲備也。 郞中成軫謂旦曰：大王失職，獨可起而索， 姓譜：成姓本自周文王，成伯之後，周有成肅公；又楚有令尹成得臣。師古曰：失職，謂當爲漢嗣而不被用也。索，求也，音山客翻。 不可坐而得也。大王壹起，國中雖女子皆奮臂隨大王。旦卽與澤謀，爲姦書，言：少帝非武帝子，大臣所共立；天下宜共伐之！使人傳行郡國以搖動百姓。澤謀歸發兵臨菑， 臨菑，齊郡太守靑州刺史治所。 殺靑州刺史雋不疑。 雋，辭兗翻。 旦招來郡國姦人，賦斂銅鐵作甲兵，數閱其車騎材官卒，發民大獵以講士馬，須期日。 師古曰：講，習也。須，待也。余謂澤歸臨菑謀舉兵，故旦閱兵以待期。數，所角翻；下同。 郞中韓義等數諫旦，旦殺義等凡十五人。會缾侯成知澤等謀， 成，菑川靖王之子。班志，缾，侯國，屬瑯琊郡。缾，步丁翻。 以吿雋不疑。八月，   不疑收捕澤等以聞。天子遣大鴻臚丞治， 續漢志：大鴻臚丞，秩千石。臚，陵如翻。 連引燕王。有詔，以燕王至親，勿治；而澤等皆伏誅。遷雋不疑爲京兆尹。 百官表：武帝太初元年，改右內史爲京兆尹。張晏曰：地絕高曰京。左傳曰：莫之與京。十億曰兆。尹，正也。師古曰：京，大也；兆者，衆數；言大衆所在，故云京兆也。酈道元曰：尹，正也，所以董正京畿率先百郡也。孔穎達曰：釋詁文曰：萬億曰兆。如依算法，億之數有大小二法：其小數以十爲等，十萬爲億，十億爲兆也；其大數以萬億爲等，萬至萬，是萬之爲億；又從億而數至萬億曰兆，億億曰秭。兆，在億秭之間。	1
上曰：比有奴吿其主反者， 比，毗至翻。 此弊事。夫謀反不能獨爲，必與人共之，何患不發，何必使奴吿邪！ 邪，音耶。 自今有奴吿主者，皆勿受，仍斬之。	1
秋爱冷吟春爱醉，诗家眷属酒家仙。若教早被浮名系，可得闲游三十年。	0
壬申，詔：諸道爲契丹括率錢帛者，皆罷之。 括率錢帛，見上正月。 其晉臣被迫脅爲使者勿問，令詣行在。 被，皮義翻。 自餘契丹，所在誅之。	1
此时尉候迭专官，木落郊空最好看。海桧不为时节改，岩花未觉色香残。明堂柱下捐樗散，清庙笾中荐豆乾。天地无私能物物，飞蚊终是负山难。	0
賀瓌攻德勝南城，百道俱進，以竹笮聯艨艟十餘艘，蒙以牛革，設睥睨戰格如城狀，   笮，才各翻，竹索也。艨艟卽蒙衝，戰艦也。城上短垣謂之睥睨。睥，匹計翻。睨，五計翻。 橫於河流，以斷晉之救兵，使不得渡。 斷，音短。 晉王自引兵馳往救之，陳於北岸，不能進； 陳，讀曰陣。 遣善游者馬破龍入南城，見守將氏延賞，延賞言矢石將盡，陷在頃刻。晉王積金帛於軍門，募能破艨艟者；衆莫知爲計，親將李建及曰： 李建及卽王建及，時爲銀槍大將。銀槍，晉王帳前親兵也，故曰親將。建及少事李罕之爲養子，後復姓王，故史或書李建及，或書王建及。 賀瓌悉衆而來，冀此一舉；若我軍不渡，則彼爲得計。今日之事，建及請以死決之。乃選效節敢死士得三百人，被鎧操斧， 被，皮義翻。操，七刀翻。 帥之乘舟而進。 帥，讀曰率。 將至艨艟，流矢雨集，建及使操斧者入艨艟間，斧其竹笮，又以木甖載薪，沃油然火，於上流縱之， 木甖，蓋卽用韓信舊法漢書註所載者爲之。操，七刀翻。甖，於耕翻。 隨以巨艦實甲士，鼓譟攻之。艨艟旣斷，隨流而下，梁兵焚溺者殆半，晉兵乃得渡。瓌解圍走，晉兵逐之，至濮州而還。 德勝至濮州九十里。還，從宣翻，又如字。 瓌退屯行臺村。	1
朝廷今日四夷功，先以招怀后殪戎。胡地马牛归陇底，汉人烟火起湟中。投戈更讲诸儒艺，免胄争趋上将风。文武佐时惭吉甫，宣王征伐自肤公。	0
病鹤带雾傍独屋，破巢含雪倾孤梧。濯足将加汉光腹，抵掌欲捋梁武须。隐几清吟谁敢敌，枕琴高卧真堪图。此时枉欠高散物，楠瘤作樽石作垆。	0
免冠思脱三涂难，吐舌甘从五鼎烹。	0
幽梦初回，重阴未开，晓色吹成疏雨。竹槛气寒，蕙畹声摇，新绿暗通南浦。未有人行，才半启、回廊朱户。无绪。空望极霓旌，锦书难据。苔径追忆曾游，念谁伴、秋千彩绳芳柱。犀奁黛卷，凤枕云孤，应也几番凝伫。怎得伊来，花雾绕、小堂深处。留住。直到老、不教归去。	0
牧牛儿，远陂牧。远陂牧牛芳草绿，儿怒掉鞭牛不触。涧边古柳南风清，麦深蔽日野田平。乌犍砺角逐春行，老牸卧噍饥不鸣。犊儿跳梁没草去，隔林应母时一声。老翁念儿自携饷，出门先上冈头望。日斜风雨湿蓑衣，拍手唱歌寻伴归。远村放牧风日薄，近村牧牛泥水恶。珠玑燕赵儿不知，儿生但知牛背乐。	0
辛亥，魏主詔曰：朕當親御六戎， 戎，兵也。六戎，猶言六軍也。 掃靜燕代。 燕，因肩翻。 以大將軍爾朱榮爲左軍，上黨王天穆爲前軍，司徒楊椿爲右軍，司空穆紹爲後軍。葛榮退屯相州之北。 相，息亮翻。	1
詔除光熹昭寧永漢三號。 除三號，復稱中平六年。	1
饯君嗟远别，为客念周旋。征路今如此，前军犹眇然。出关逢汉壁，登陇望胡天。亦是封侯地，期君早着鞭。	0
平行，聞帝崩； 師古曰：未至京師，於道中聞高帝崩。 畏呂�讒之於太后，乃馳傳先去。逢使者，詔平與灌嬰屯滎陽。平受詔，立復馳至宮，哭殊悲；因固請得宿衞中。 請得宿衞禁中也。復，扶又翻；下同。 太后乃以爲郞中令， 班表：郞中令，秦官，掌宮殿掖門戶；武帝太初元年，更名光祿勳。 使傅敎惠帝。是後呂�讒乃不得行。樊噲至，則赦，復爵邑。	1
桃叶萧疏柳叶黄，清寒应怯夜来霜。芙蓉雅与秋相好，独对层台试晓妆。	0
师到龙湫谒矩罗，为言别久渴心多。当年见处祥光满，试问今还记得么。	0
泥沙糟粕不堪传，有酒知盈几百船。浪说添杯吹野水，何如真变锡山泉。	0
乘兴山阴更灞桥，人间此事久寥寥。客心也欲将归去，小为故人留一宵。	0
初，尋陽旣平，帝遣沈文秀弟文炳以詔書諭文秀，又遣輔國將軍劉懷珍將馬步三千人與文炳偕行。未至，値張永等敗退，懷珍還鎭山陽。文秀攻靑州刺史明僧暠， 僧暠起兵見上卷上年。暠，古老翻。 帝使懷珍帥龍驤將軍王廣之將五百騎步卒二千人浮海救之， 帥，讀曰率。驤，思將翻。將，卽亮翻。騎，奇寄翻。 至東海，僧暠已退保東萊。懷珍進據朐城，衆心兇懼，欲且保郁洲， 兇，許拱翻。兇，恐懼聲。朐城，漢東海之朐縣城也。水經註曰：朐山西側，有朐縣故城。東北海中有大洲，故謂之郁洲。朐，音劬。 懷珍曰：文秀欲以靑州歸索虜， 索，昔各翻。 計齊之士民，安肯甘心左衽邪！今揚兵直前，宣布威德，諸城可飛書而下；柰何守此不進，自爲沮撓乎！ 沮，在呂翻。撓，奴敎翻，屈也。 遂進，至黔陬， 黔陬縣，前漢屬琅邪郡，後漢屬東萊郡，晉屬城陽郡，宋屬高密郡。陬，子侯翻。隋志：膠州膠西縣，舊曰黔陬。杜佑曰：漢黔陬縣故城，在密州諸城縣東北。 文秀所署高密平昌二郡太守棄城走。 高密，漢郡。平昌郡，魏文帝分城陽立。宋志，高密郡領黔陬淳于高密夷安營陵昌安；平昌郡領安丘平昌東武琅邪朱虛。五代志：黔陬縣舊置平昌郡。 懷珍送致文炳，達朝廷意，文秀猶不降； 降，戶江翻；下同。 百姓聞懷珍至，皆喜。文秀所署長廣太守劉桃根將數千人戍不其城。 不其縣，前漢屬琅邪郡，後漢屬東萊郡，晉分屬長廣郡。唐萊州膠水縣卽長廣郡地。章懷太子賢曰：不其故城，在今萊州卽墨縣西南。其，音基。 懷珍軍於洋水， 水經：巨洋水出朱虛縣東泰山北，過縣西北，過臨朐縣東，又北過劇縣西，又東北過壽光縣西，又東北入于海。   師古曰：洋，音祥。 衆謂且宜堅壁伺�，懷珍曰：今衆少糧竭， 少，詩沼翻。 懸軍深入，正當以精兵速進，掩其不備耳。乃遣王廣之將百騎襲不其城，拔之。文秀聞諸城皆敗，乃遣使請降， 使，疏吏翻。 帝復以爲靑州刺史。崔道固亦請降，復以爲冀州刺史。懷珍引還。 懷珍旣還，兵勢不接，故靑冀二州尋爲魏有。復，扶又翻。	1
臘月，立故于闐王尉遲伏闍雄之子瑕爲于闐王。 闐，徒賢翻。尉，紆勿翻。闍，視遮翻。	1
老病行穿万马群，九衢人散月纷纷。归来一盏残灯在，犹有传柑遗细君。	0
莫叹年将暮，须怜岁又新。府中三遇腊，洛下五逢春。春树花珠颗，春塘水曲尘。春娃无气力，春马有精神。并辔鞭徐动，连盘酒慢巡。经过旧邻里，追逐好交亲。笑语销闲日，酣歌送老身。一生欢乐事，亦不少于人。	0
南门点检旧行踪，最苦人人认得侬。羞涩面皮无处著，横拖山屐过青松。	0
玉走金飞两曜忙，始闻花发又秋霜。徒誇篯寿千年岁，也是云中一电光。一电光，何太疾，百年都来三万日。其间寒暑互煎熬，不觉童颜暗中失。纵有儿孙满眼前，却成恩爱转牵缠。及乎精竭身枯朽，谁解教伊暂驻颜。延年之道既无计，不免将身归逝水。但看古往圣贤人，几个解留身在世。身在世，也有方，只为时人误度量。竞向山中寻草药，伏铅制汞点丹阳。点丹阳，事迥别，须向坎中求赤血。取来离位制阴精，配合调和有时节。时节正，用媒人，金翁姹女结亲姻。金翁偏爱骑白虎，姹女常驾赤龙身。虎来静坐秋江里，龙向潭中奋身起。两兽相逢战一场，波浪奔腾如鼎沸。黄婆丁老助威灵，撼动乾坤走神鬼。须臾战罢云气收，种个玄珠在泥底。从此根芽渐长成，随时灌溉抱真精。十月脱胎吞入口，忽觉凡身已有灵。此个事，世间稀，不是等闲人得知。宿世若无仙骨分，容易如何得遇之。金液丹，宜便炼，大都光景急如箭。要取鱼，须结筌，何不收心炼取铅？莫教烛被风吹灭，六道轮回难怨天。近来世上人多诈，尽著布衣称道者。问他金木是何般，噤口不言如害哑。却云服气与休粮，别有门庭道路长。岂不见阴君破迷歌里说，太乙含真法最强。莫怪言词太狂劣，只为时人难鉴别。惟君心与我心同，方敢倾心与君说。	0
清迥江城月，流光万里同。所思如梦里，相望在庭中。皎洁青苔露，萧条黄叶风。含情不得语，频使桂华空。	0
時兩河用兵，月費百餘萬緡， 緡，眉巾翻。 府庫不支數月。太常博士韋都賓陳京建議，以爲：貨利所聚，皆在富商，請括富商錢，出萬緡者，借其餘以供軍。計天下不過借一二千   商，則數年之用足矣。上從之。甲子，詔借商人錢，令度支條上。 度，徒洛翻。上，時掌翻。 判度支杜佑大索長安中商賈所有貨，意其不實，輒加搒捶，人不勝苦，有縊死者， 索，山客翻。賈，音古。搒，音彭。捶，止橤翻。勝，音升。縊，於賜翻，又於計翻。 長安囂然如被寇盜。 囂，五羔翻，又許驕翻。被，皮義翻。 計所得纔八十餘萬緡。又括僦櫃質錢， 民間以物質錢，異時贖出，於母錢之外復還子錢，謂之僦櫃。僦，卽就翻。 凡蓄積錢帛粟麥者，皆借四分之一，封其櫃窖； 蓄錢帛者以櫃，積粟麥者以窖。窖，古敎翻。 百姓爲之罷市， 爲，于僞翻。 相帥遮宰相馬自訴，以千萬數。 帥，讀曰率。 盧�始慰諭之，勢不可遏，乃疾驅自他道歸。計幷借商所得，纔二百萬緡， 考異曰：實錄：借商，統計田宅奴婢等估，纔餘八萬貫。今從舊盧�傳。�傳又曰：杜佑計京師帑廩，不支數月，且得五百萬貫，可支半歲用，則兵濟矣。於是戶部侍郞判度支趙贊與韋都賓等謀行括借，約罷兵後以公錢還。敕旣下，京兆少尹韋貞督責頗峻，長安尉薛萃荷校乘車，搜人財貨，計富戶田宅奴婢等，估纔及八十八萬貫。又借僦匱質錢，共纔及二百萬貫。今從實錄。 人已竭矣。京，叔明之五世孫也。 陳叔明，陳宣帝子，封宜都王。	1
我与二三子，策名在京师。官小无职事，闲于为客时。沈沈道观中，心赏期在兹。到门车马回，入院巾杖随。清和四月初，树木正华滋。风清新叶影，鸟恋残花枝。向夕天又晴，东南馀霞披。置酒西廊下，待月杯行迟。须臾金魄生，若与吾徒期。光华一照耀，殿角相参差。终夜清景前，笑歌不知疲。长安名利地，此兴几人知。	0
涉世曾经几折肱，径须归卧北村灯。往来屑屑无家燕，去住匆匆旦过僧。浦淑舟寒秋婉娩，江湖人老雪鬅鬙。草堂便在山深处，无复莼鲈累季鹰。	0
生无燕颔可封侯，贫有牛衣可省愁。老矣江湖双短鬓，悠哉天地一归舟。野夫畴昔友麋鹿，人世是非风马牛。口角雌黄吾岂敢，并忘皮里有春秋。	0
武皇车驾东南出，访道求仙希万一。屏风九叠云物清，意恐神仙藏此室。羽章之馆缔构新，坛场夜夜祈星辰。蓬莱缥缈不可到，桥山一闭逾千春。咏真之天在旁侧，白昼潭心飞霹雳。田收岁美龙亦閒，唯有济瀹照空碧。谁道寻真是女郎，朝餐松桂夜焚香。明眸绿鬓今何在，意已霞衣侍玉皇。	0
火天无处买清风，闷发时来入梵宫。只向方师小廊下，回看门外是樊笼。	0
载籍重脩旧额存，从今便可养胚腪。只愁均赋无良法，巨室逃杨复放豚。	0
一循资走五千里，四遇恩超十六阶。自顾非才已过分，谁言英俊尚沉埋。	0
前年曾见两鬟时，今日惊吟悼妓诗。凤管学成知有籍，龙媒欲换叹无期。空廊月照常行地，后院花开旧折枝。寂寞鱼山青草里，何人更立智琼祠。	0
盧龍節度行軍司馬蔡廷玉惡判官鄭雲逵， 章：十二行本逵下有言於朱泚四字；乙十一行本同；退齋校同；張校同，云無註本亦無。 奏貶莫州參軍。雲逵妻，朱滔之女也，滔復奏爲掌書記。 惡，烏路翻。復，扶又翻，又音如字。 雲逵深構廷玉於滔，廷玉又與檢校大理少卿朱體微言於泚曰： 蔡廷玉朱體微，皆事朱泚者也。校，古孝翻。少，始照翻。 滔在幽鎭，事多專擅，其性非長者，不可以兵權付之。滔知之，大怒，數與泚書，請殺二人者， 長，知丈翻。數，所角翻。 泚不從；由是兄弟頗有�。及滔拒命，上欲歸罪於廷玉等以悅滔，甲子，貶廷玉柳州司戶，體微萬州南浦尉。 柳州，   漢潭州縣地。唐置柳州，以分野當柳星之下而名，去京師水陸相乘五千四百七十里。萬州，治南浦縣，春秋夔國之地，秦漢爲朐䏰縣地，後周置萬州郡。唐置萬州，以郡爲稱，京師西南一千六百二十四里。	1
禅门居此地，瞻望在虚空。水国月未上，苍生如梦中。上人知机士，瓶锡慰樊笼。彼土诸梵众，嗟君扬道风。	0
别乘向襄州，萧条楚地秋。江声官舍里，山色郡城头。莫羡黄公盖，须乘彦伯舟。高阳诸醉客，唯见古时丘。	0
太傅懿陰與其子中護軍師散騎常侍昭謀誅曹爽。 懿雖稱疾，先已置二子於要地矣。	1
少年把笔便班扬，咳唾珠玑落四方。岁晚寒窗浑忘却，瓦炉香细雨声长。	0
愚人打瓮破，求人望锢护。恶法得钱财，布施拟补处。物色不相当，此事无烦做。纵然有少福，那得地狱去。罪福当头行，何时相值遇。自本犹折却，安得有利路。	0
诗书教子昔邹母，燕喜宁亲今鲁侯。石窌疏封时陆续，鱼轩迎养岁优游。精专十念湘山佛，髣髴三生阆苑俦。方拟绣舆扶上殿，不堪丹旐楚江头。	0
林樾失洗沐，丛灌老偃蹇。坐令轩豁地，雍穆成奥阃。千年李峨眉，孤调绝攀挽。径欲刬君山，笑看湘水远。我来此亭上，造化阅舒卷。何堪浩荡意，郁郁仰若俛。兰蕙生当门，尚尔付锸畚。大材廊庙具，顾此何衮衮。石角砺霜斧，一斩三百本。图事欲大快，不复计小损。天地英气归，川原胜魂返。镜开水滟滟，龙转山蜿蜿。卧虹踏归市，融云护春垦。晴光荡芳酌，中筵舞蹲蹲。黄花压客帽，胡床秋风稳。万象竞参揖，相见一何晚。通塞有时运，明晦理相反。干戈天地闭，抚事切深悃。痛浇磈磊胸，不复效老阮。	0
李公实神敏，才华乃天授。睦亲何用心，处贵不忘旧。故事遵台阁，新诗冠宇宙。在人忠所奉，恶我诚将宥。南浦去莫归，嗟嗟蔑孙秀。	0
蒙驁伐韓，取十二城。 驁，五到翻。	1
吾闻开十牖，不及一户明。泰宇有天光，八荒尽夷庚。	0
乙酉，以太尉劉虞爲大司馬，封襄賁侯。 襄賁縣，屬東海郡。應劭曰：賁，音肥。 董卓自爲太尉，領前將軍事，加節傳斧鉞虎賁，更封郿侯。 傳，知戀翻。郿縣，屬扶風。賢曰：今岐州縣。師古曰：郿，音媚。	1
默默无言恻恻悲，闲吟独傍菊花篱。只今已作经年别，此后知为几岁期。开箧每寻遗念物，倚楼空缀悼亡诗。夜来孤枕空肠断，窗月斜辉梦觉时。	0
青楼昨夜东风转，锦帐凝寒觉春浅。垂杨摇丝莺乱啼，袅袅烟光不堪剪。博山吹云龙脑香，铜壶滴愁更漏长。玉颊啼红梦初醒，羞见青鸾镜中影。侬家少年爱游逸，万里轮蹄去无迹。朱颜未衰消息稀，肠断天涯草空碧。	0
谷浪如烟曲里深，使旗斋舫此幽寻。不知鱼鸟思人否，曾费东山拥鼻吟。	0
老僧真好事，种竹绕禅房。月出窗扉静，风来巾屦凉。清香泛兰芷，幽韵咽笙簧。何日林间去，归欤兴未忘。	0
大寶元年庚午五五○	1
图书堆里席凝尘，聊与时轩作主人。自恐谢安行不免，谁言陶侃困无津。东荣晓色高迎日，南圃花光得占春。想见戴侯风味胜，轻弹珠玉到江滨。	0
怨残红。夜来无赖，雨催春去匆匆。但暗水、新流芳恨，蝶凄蜂惨，千林嫩绿迷空。那知国色还逢。柔弱华清扶倦，轻盈洛浦临风。细认得凝妆，点脂匀粉，露蝉耸翠，蕊金团玉成丛。几许愁随笑解，一声歌转春融。眼朦胧。凭阑干、半醒醉中。	0
青松愁绝涧，日夜白猿吟。掌握多相就，安知世上心。	0
朝梳一把白，夜泪千滴雨。可耻垂拱时，老作在家女。	0
丁亥，遣三萬騎就衞王儀，將攻鄴。	1
婆饼焦，车载板。饼焦有味婆可食，有板盈车死不晚。君不见比来翁姥尽饥死，狐狸嘬骨乌啄眼。	0
于我已渠渠，迁乔喜得庐。挈来三釜粟，更有一床书。叠石境不俗，得山名岂虚。从今来问字，门外列高车。	0
胯下当年甚可羞，身藏宝剑岂无谋。暂时俯首依人去，赢取堂堂万户侯。	0
人怨花迟发，天教暖早催。不知要催落，却道是催开。	0
瘦不缘诗不为春，只教悬罄未教行。清和天里不归去，六月长途作么生。	0
己酉，溫集百官於朝堂。 朝，直遙翻；下同。 廢立旣曠代所無，莫有識其故典者，百官震慄。溫亦色動，不知所爲。尙書左僕射王彪之知事不可止，乃謂溫曰：公阿衡皇家， 伊尹曰阿衡，放太甲于桐。喩溫廢立，行伊尹之事也。孔安國曰：阿，倚；衡，平。 當倚傍先代。 傍，蒲浪翻。 乃命取漢書霍光傳，禮度儀制，定於須臾。 用霍光廢昌邑王故事。傳，直戀翻。 彪之朝服當階，神彩毅然，曾無懼容，文武儀準，莫不取定，朝廷以此服之。 晉朝以此服王彪之，余甚恨彪之得此名於晉朝也。彪之父彬，不畏死以折王敦，此爲可服耳。 於是宣太后令，廢帝爲東海王，以丞相錄尙書事會�王昱統承皇極。 會，工外翻。 百官入太極前殿，溫使督護竺瑤散騎侍郞劉亨收帝璽綬。 散，悉亶翻。騎，奇寄翻。璽，斯氏翻。綬，音受。考異曰：帝紀三十國春秋，亨皆作享。後魏書僭晉傳作亨，今從之。 帝著白帢單衣， 著，側略翻。帢，苦洽翻。 步下西堂，乘犢車出神虎門， 晉制，諸公給朝車安車皁輪犢車各一乘。東漢都   雒陽，宮有廣義神虎門。賢註曰：廣義神虎，洛陽宮西門也，在金商門外。然則神虎門亦建康宮西門乎？ 羣臣拜辭，莫不歔欷。 歔，音虛。欷，許旣翻，又音希。 侍御史殿中監將兵百人衞送東海第。 殿中監，掌監天子服御之事。將，卽亮翻。 溫帥百官具乘輿法駕，迎會�王于會�邸。 帥，讀曰率。乘，繩證翻。會，工外翻。 王於朝堂變服，著平巾幘單衣，東向流涕，拜受璽綬， 平巾幘，蓋卽平上幘。單衣，江左諸人所以見尊者之服，所謂巾褠也。 是日，卽皇帝位，改元。 改元咸安。 溫出次中堂，分兵屯衞。溫有足疾，詔乘輿入殿。 乘，如字。 溫撰辭，欲陳述廢立本意， 撰，雛免翻。預撰辭，欲入見而陳之。 帝引見， 見，賢遍翻。 便泣下數十行， 行，戶剛翻。 溫兢懼，竟不能一言而出。	1
秦王世民坐閶闔門， 晉都洛陽，其城西面北來第三門曰閶闔。隋營新都，唐六典所載都城皇城宮城，苑城諸門，皆無閶闔，蓋唐改之也。闔，戶臘翻。 蘇威請見，稱老病不能拜。世民遣人數之曰： 見，賢遍翻。數，所具翻，又所主翻。 公隋室宰相，危不能扶，使君弑國亡。見李密王世充皆拜伏舞蹈。今旣老病，無勞相見。及至長安，又請見，不許。旣老且貧，無復官爵，卒於家，年八十二。 史言蘇威   之壽不若早夭。卒，子恤翻。	1
彭城王義康停省十餘日，見上奉辭，便下渚；上惟對之慟哭，餘無所言。上遣沙門慧琳視之，義康曰：弟子有還理不？ 不，讀曰否。 慧琳曰：恨公不讀數百卷書！	1
纷纷游客豫章回，俱道华林就学来。门第昔年旌阙耸，主人长日讲筵开。化行乡党浑无颂，教得儿孙尽有才。好是诸生游息处，四时花木绕书台。	0
珠履三千巧斗妍。就中弓窄只迁迁。恼伊刬袜转堪怜。舞罢有香留绣褥，步馀无迹在金莲。好随云雨楚峰前。	0
庚子，周王享太廟；丁未，祀圜丘；十二月，庚午，謁成陵；癸酉，還宮。	1
小园斜日照残芳，千里伤春意未忘。金谷已空新步障，马嵬徒见旧香囊。莺来似结啼鸾怨，蝶散应知梦雨狂。清赏又成经岁别，却歌团扇寄回肠。	0
满地干戈老厌逢，酒杯诗卷托孤忠。自从风雅离骚后，数到而今无此翁。	0
拂槛爱贞容，移根自远峰。已曾经草没，终不任苔封。叶少初陵雪，鳞生欲化龙。乘春濯雨露，得地近垣墉。逐吹香微动，含烟色渐浓。时回日月照，为谢小山松。	0
丁酉，立皇弟叔平爲湘東王，叔敖爲臨賀王，叔宣爲陽山王，叔穆爲西陽王。	1
我顷三章乞越州，欲寻万壑看交流。且凭造物开山骨，已见天吴出浪头。履道凿池虽可致，玉川卷地若为收。洛阳泉石今谁主？莫学痴人李与牛。	0
秦車騎大將軍王猛，以六州任重，言於秦王堅，請改授親賢；及府選便宜，輒已停寢， 騎，奇寄翻。堅先是命猛以便宜選賢俊補六州郡縣守令。 別乞一州自效。堅報曰：朕之於卿，義則君臣，親踰骨肉，雖復桓昭之有管樂， 齊桓公有管仲，燕昭王有樂毅。 玄德之有孔明，自謂踰之。夫人主勞於求才，逸於得士。 王褒聖主得賢人頌曰：君人者，勤於求賢，而逸於得人。 旣以六州相委，則朕無東顧之憂，非所以爲優崇，乃朕自求安逸也。夫取之不易，守之亦難， 易，以豉翻。 苟任非其   人，患生慮表， 表，外也。孔穎達曰：界外之畔爲表。 豈獨朕之憂，亦卿之責也，故虛位台鼎而以分陝爲先。 陝，式冉翻。 卿未照朕心，殊乖素望。新政俟才，宜速銓補；俟東方化洽，當袞衣西歸。 周公東征，周大夫爲作九罭之詩，其辭曰：九罭之魚鱒魴，我覯之子，袞衣繡裳。又曰：是以有袞衣兮，無以我公歸兮，無使我心悲兮。箋云：王迎周公當以上公之服。 仍遣侍中梁讜詣鄴諭旨，猛乃視事如故。 史言苻堅王猛君臣相與之至，所以猛得展其才。讜，多朗翻。	1
谪官无俸突无烟，惟拥琴书尽日眠。还有一般胜赵壹，囊中犹贮御书钱。	0
无梅有竹竹无朋，有竹无梅梅独醒。雪里霜中两清绝，梅花白白竹青青。	0
庚戌，以皇弟北京馬步都指揮使崇行太原尹，知府事。 劉崇有太原始此。考異曰：薛史云崇，高祖從弟。王保衡晉陽見聞錄云仲弟，歐陽史云母弟。今從實錄。	1
十顷疏梅开半就。折芳条、嫩香沾袖。今度何郎，尊前疑怪，花共那人俱瘦。恻恻轻寒吹散酒。高城近、怕听更漏。可惜溪桥，月明风露，长是在人归后。	0
小池鸥鹭不成群，池畔萧然一史君。时霎醉眠春雨足，觉来衣上有閒云。	0
锦衣西去道何光，卜葬伊川旧钓乡。留守开筵亲举白，故人垂泪看焚黄。重寻泉石应多感，旋插松楸未著行。一月归程如有暇，云间时到读书房。	0
噫气含朝籁，离星动夕躔。威灵随汉筑，煦妪上虞弦。清拂兰台客，徐飘郑圃仙。来应凭虎啸，去不待蛇怜。塞外凄天马，林端饱露蝉。入松和韵古，转蕙逐光妍。黄落汾睢地，悲歌易水天。如何箕颍上，独取一飘捐。	0
书法严贬褒，明辨邪正根。寒暑自迭禅，日星常与存。浮云岂不翳，昭晰谁其昏。笔削匪烂报，执拗开乱原。	0
豫章太守觀寧侯永，昏而少斷， 少，詩沼翻。斷，丁亂翻。 左右武蠻奴用事，軍主文重疾之。永將兵討陸納，至宮亭湖，重殺蠻奴，永軍潰，奔江陵。重將其衆奔開建侯蕃，蕃殺之而有其衆。 開建侯蕃時鎭鄱陽。沈約曰：宋文帝分臨賀郡之封陽縣立開建縣。	1
吴门向西流水长，水长柳暗烟茫茫。行人送客各惆怅，话离叙别倾清觞。吟丝竹，鸣笙簧，酒酣性逸歌猖狂。行人告我挂帆去，此去何时返故乡。殷勤振衣两相嘱，世事近来还浅促。愿君看取吴门山，带雪经春依旧绿。行人行处求知亲，送君去去徒酸辛。	0
十里青山溯碧流。夕阳沙晚片帆收。重重烟树出层楼。人去人来芳草渡，鸥飞鸥没白蘋洲。碧梧翠竹记曾游。	0
寒食家家尽禁烟，野棠风坠小花钿。如今空有孤魂梦，半在嘉陵半锦川。	0
陶令思归久未成，远公不出但闻名。山中只有苍髯叟，数里萧萧管送迎。	0
一州如斗带溪山，空翠家家绕画栏。丘壑自非胸次有，云烟谁暇静中看。衣冠共识家风在，闾里方知汉法宽。戴白垂髫相与语，今年有饭饱加餐。	0
良人昨日去，明月又不圆。别时各有泪，零落青楼前。君泪濡罗巾，妾泪满路尘。罗巾长在手，今得随妾身。路尘如得风，得上君车轮。渔阳千里道，近如中门限。中门踰有时，渔阳长在眼。生在绿罗下，不识渔阳道。良人自戍来，夜夜梦中到。	0
红蓼渡头秋正雨，印沙鸥迹自成行，整鬟飘袖野风香。不语含嚬深浦里，几回愁煞棹船郎，燕归帆尽水茫茫。钿匣菱花锦带垂，静临兰槛卸头时，约鬟低珥算归期。花茂草青湘渚阔，梦馀空有漏依依，二年终日损芳菲。粉上依稀有泪痕，郡庭花落欲黄昏，远情深恨与谁论。记得去年寒食日，延秋门外卓金轮，日斜人散暗销魂。握手河桥柳似金，蜂须轻惹百花心，蕙风兰思寄清琴。意满便同春水满，情深还似酒杯深，楚烟湘月两沈沈。帘外三间出寺墙，满街垂柳绿阴长，嫩红轻翠间浓妆。瞥地见时犹可可，却来闲处暗思量，如今情事隔仙乡。江馆清秋缆客船，故人相送夜开筵，麝烟兰燄簇花钿。正是断魂迷楚雨，不堪离恨咽湘弦，月高霜白水连天。倾国倾城恨有馀，几多红泪泣姑苏，倚风凝睇雪肌肤。吴主山河空落日，越王宫殿半平芜，藕花菱蔓满平湖。越女淘金春水上，步摇云鬓佩鸣珰，渚风江草又清香。不为远山凝翠黛，只应含恨向斜阳，碧桃花谢忆刘郎。	0
珠灯璧月年时节，纤手同携。今夕谁知，自捻梅花劝一卮。逢人问道归来也，日日佳期。管有来时。趁得收灯也未迟。	0
阁铃无响昼辉迟，短发山巾尽日攲。战蚁群行开蛰后，暝禽相语欲栖时。遥通窦水添新溜，密数庭花记落枝。讼息宽条恩莫报，晚年馀有白云期。	0
穿针楼上闭秋烟，织女佳期又隔年。斜笛夜深吹不落，一条银汉挂秋天。	0
柴车朝出莫柴扉，麋鹿情通麋鹿知。寓目每因思旧约，破颜时幸读新诗。妻儿债负真冤境，祖佛因缘即妙医。救火抱薪还止火，只嫌虚幻没休时。	0
无心独坐转黄庭，不逐时流入利名。救老只存真一气，修生长遣百神灵。朝朝炼液归琼垄，夜夜朝元养玉英。莫笑老人贫里乐，十年功满上三清。	0
乳乌哑哑飞复啼，城头晨夕宫中栖。吴王别殿绕江水，后宫不开美人死。	0
夏暑减未曾，秋暑增愈剧。老翁避无处，茅斋聊憩息。银盆满注水，银水同一色。中涵双桂影，倒卧一天碧。清光湛不动，欲弄还复惜。偶然一播洒，树影碎相激。洗面凉已滋，漱齿痛仍逼。平生畏秋暑，老去畏弥极。	0
朝朝两两下平沙，添得湖中景趣嘉。碧卵从今生育去，便堪装点作渔家。	0
巧云妆晚，西风罢暑，小雨翻空月坠。牵牛织女几经秋，尚多少、离肠恨泪。微凉入袂，幽欢生座，天上人间满意。何如暮暮与朝朝，更改却、年年岁岁。	0
冬，十月，以兵部侍郞鹽鐵轉運使劉鄴爲禮部尙書同平章事。	1
昨日晴。今日阴。楼下飞花楼上云。阑干双泪痕。江南人。江北人。一样春风两样情。晚寒潮未平。	0
锦香缭绕地，深灯挂壁，帘影浪花斜。酒船归去后，转首河桥，那处认纹纱。重盟镜约，还记得、前度秦嘉。惟只有、叶题堪寄，流不到天涯。惊嗟。十年心事，几曲阑干，想萧娘声价。闲过了、黄昏时候，疏柳啼鸦。浦潮夜涌平沙白，问断鸿、知落谁家。书又远，空江片月芦花。	0
丘壑方将窈窕寻，肯贪斗印耀黄金。几颁中扆留行诏，莫返元枢勇退心。红旆分藩虽足乐，丹诚恋阙自难禁。浮云出岫知无意，祇恐苍生望更深。	0
北湖河西来，系船清洛尾。老眼便许奇，日日南山紫。脱身戎马间，见此佳公子。手捉有锦囊，胡床教脱屣。剧谈倚蒲团，胜处辄启齿。非关偶追寻，臭味有相似。不知官如何，但说丘壑事。俗子初未侵，唤醒云壑睡。古图开巨然，茗椀同料理。落日望长空，西风雁行起。	0
神女殁幽境，汤池流大川。阴阳结炎炭，造化开灵泉。地底烁朱火，沙傍歊素烟。沸珠跃明月，皎镜函空天。气浮兰芳满，色涨桃花然。精览万殊入，潜行七泽连。愈疾功莫尚，变盈道乃全。濯濯气清泚，晞发弄潺湲。散下楚王国，分浇宋玉田。可以奉巡幸，奈何隔穷偏。独随朝宗水，赴海输微涓。	0
主人满酌玉东西，坐客无辞醉似泥。此日逢迎皆笑语，几年南北叹暌携。早登鸡省先诸彦，合入鳌坡试五题。雅道寂寥今复振，士风一变始于齐。	0
桃波一步地，了了语声闻。闇与山僧别，低头礼白云。	0
辛亥，上祀明堂。	1
不劳斋戒绝膻荤，闻已潜通妙众门。此道能明从古少，今朝正要与君论。十年未免忧茅塞，一诣终期破枣昏。纵有香醪堪寄远，何如相对倒清樽。	0
大同十一年乙丑五四五	1
乘云驾鹤自西东，修鍊真人意气雄。出离凡为高见识，周旋道理远怀通。愚迷尽说皆非实，解者方知事不空。宿业大都心外障，有缘岁月易成功。	0
月夕孤单女，天涯放逐臣。偶逢顾曲客，忘却买茶人。	0
蔟蔟复悠悠，年年拂漫流。差池伴黄菊，冷澹过清秋。晚带鸣虫急，寒藏宿鹭愁。故溪归不得，凭仗系渔舟。	0
太子少師喬琳從上至盩厔，稱老疾不堪山險，削髮爲僧，匿於仙遊寺；泚聞之，召至長安，以爲吏部尙書。於是朝士之竄匿者多出仕泚矣！ 劉迺以乘輿不能復還而自絕，義不臣賊也；喬琳等以乘輿不能復還。出仕於泚，苟性命而貪祿利也。唐於此時，亦云殆矣。少，始照翻。盩厔，音舟窒。尙，辰羊翻。	1
田官决水归，喜若溃重围。晚种禾头出，新耘稻本肥。已如云气勃，只恨日光稀。安得驱夸父，搪开万里辉。	0
欲得真醍醐，三毒须去除。嗅无酥酪气，自见如意珠。劫火烧不然，泛海浪中浮。昔日强索者，今日作他奴。	0
恩沾谴雪几人同，归宰湘阴六月中。商岭马嘶残暑雨，席帆高挂早秋风。贡名频向书闱失，飞檄曾传朔漠空。西省尚嗟君宦远，水鸡啼处莫听鸿。	0
午夜漏声催晓箭，寒尽春生洛阳殿。汉主山河锦绣中，可惜春光不相见。自胡之反持干戈，一生抱恨空咨嗟。我已无家寻弟妹，此身那得更无家。南极一星朝北斗，每依南斗望京华。	0
五利將軍裝治行，東入海求其師。旣而不敢入海，之太山祠。上使人隨驗，實無所見。五利妄言見其師，其方盡多不售， 師古曰：售，應當也；不售者，無驗也。 坐誣罔，腰斬；樂成侯亦棄市。	1
不复当年端正楼，多情犹问故宫游。山川不改繁华尽，须信人生一世浮。	0
荆吴相望各天涯，千里柴车鹿自随。解辔定应春尽日，及归宜待鹤来时。圣贤莫负樽中渌，日月长为物外迟。若过匡庐访真隐，卧龙庵下有期颐。	0
寿酒如渑，拼一醉、劝君休惜。君不记、济河津畔，当年今夕。万丈文章光焰里，一星飞堕从南极。便御风、乘兴入京华，班卿棘。君不是，长庚白。又不是，严陵客。只应是，明主梦中良弼。好把袖间经济手，如今去补天西北。等瑶池、侍宴夜归时，骑箕翼。	0
時平東將軍周馥代劉準鎭壽春。三月，己未朔，馥傳敏首至京師。詔徵顧榮爲侍中，紀瞻爲尙書郞。太傅越辟周�爲參軍，陸玩爲掾。玩，機之從弟也。 掾，以絹翻。從，才用翻。 榮等至徐州，聞北方愈亂，疑不進，越與徐州刺史裴盾書曰：若榮等顧望，以軍禮發遣！榮等懼，逃歸。盾，楷之兄子，越妃兄也。 楊正衡曰：盾，徒損翻。	1
金殿不胜秋，月斜石楼冷。谁是相顾人，褰帷吊孤影。	0
秦皇寤寐茅盈语，锐意长生欲轻举。徐福药就仙骨成，云海茫茫但延伫。东西日月秋复春，海变桑田更几人。忽思重看旧寰宇，骖鸾直下江淮滨。布衣野叟不耕艺，自向琳宫操祓彗。秘语亲书悟世人，一坐忽惊三十岁。淮南奉道闻真迹，命使扁舟访消息。画手从来独擅长，一见仙风心自得。归来目断苍烟垠，三尺生绡醉墨翻。轴上神翁不解语，彷佛白鹤乘孤云。海陵相望一千里，嗟我尘劳未云已。授书圯上会有期，诚心愿取黄公履。	0
此地别燕丹，壮士发冲冠。昔时人已没，今日水犹寒。	0
岐王所署保大節度使李彥博 考異曰：編遺錄五代史作彥容。今從劉恕廣本。 坊州刺史李彥昱皆棄城奔鳳翔，鄜州都將嚴弘倚舉城降。 鄜，音夫。 己未，以高萬興爲保塞節度使，以絳州刺史牛存節爲保大節度使。 梁遂取鄜坊丹延兩鎭。	1
雨涨滩头沙已空，一帆西上快清风。谁知去郡迟迟意，犹逐淮波日夜东。	0
暖莺春日舌难穷，枕上愁生晓听中。应袅绿窗残梦断，杏园零落满枝风。	0
清晨颒寒水，动摇襟袖轻。翳翳林上叶，不知秋暗生。回悲镜中发，华白三四茎。岂无满头黑，念此衰已萌。	0
朝采水中芹，莫采水中茆。采采不盈掬，意不在寸草。顾瞻尔子衿，忧思郁中抱。濯江暴秋阳，岂不日杲杲。杲杲虽丽天，寒荄易枯槁。君来升文堂，钟鼓试击考。轰霆起群蛰，沈淖赖雪澡。以中养不中，宽慈以为宝。惟皇均降衷，三代此直道。迪教敦民彝，端拜谢师造。	0
將軍曹義宗圍魏荆州，堰水灌城，不沒者數板。時魏方多難，不能救， 難，乃旦翻。 城中糧盡，刺史王羆煑粥與將士均分食之，每出戰，不擐甲胄，仰天大呼曰： 擐，音宦。呼，火故翻。 荆州城，孝文皇帝所置， 魏孝文太和中置荆州於穰城。 天若不祐國家，令箭中王羆額；不爾，王羆必當破賊。彌歷三年，前後搏戰甚衆，亦不被傷。 中，竹仲翻。被，皮義翻。 癸未，魏以中軍將軍費穆都督南征諸軍事，將兵救之。 將，卽亮翻。	1
丽碑割牲，以炰以烹。博硕肥腯，荐羞神明。祖考来格，享于克诚。如闻謦欬，式燕以宁。	0
燕王垂北如中山，謂諸將曰：樂浪王招流離，實倉廩，外給軍糧，內營宮室，雖蕭何之功，何以加之！ 樂浪王溫之功詳見上。漢高祖與項羽相拒，蕭何鎭撫關中，爲之根本。 丙申，垂始定都中山。 杜佑曰：後燕都中山，今博陵郡唐昌縣。	1
瑞麦歌怀安，三岐及六穗。嘉祥不虚出，良以气和致。人言一草木，华枯且为异。况兹一曰食，有是三足记。此邦今扶风，中兴号佳地。去年岁千厄，众惧忧莫弭。入春雨旸若，嘉验应期至。贤侯政事师，其清一杯水。孜孜布上德，念念在民事。东都循吏孰，渔阳史君似。一麦露双颖，异世风同轨。华黍续新雅，嘉禾继前瑞。老夫卧陋巷，闻此跃而起。一廛猥受滕，二天幸托冀。谁谓大庆赉，俯亦及憔悴。自今丰年兆，不苦力田匮。当知太守心，根源自宫閟。务丰且重谷，感召至兹类。昔襦今五裤，千里共衣被。相逢二三叟，相庆更相慰。不图田里叹，转作讴歌喜。酡颜溢乡老，欢声浃邻比。馀波剩沾丐，罔功有馀愧。摅毫颂公德，拜手及公赐。长安咫尺天，政声转闻易。嘉汝龚黄绩，宽予尧汤备。归衮陈归禾，经纶展斯志。	0
後秦王萇自故縣如新平。 漢安定郡有安定縣，後漢晉省，故曰故縣。	1
美矣新成太华峰，翠莲枝折叶重重。松阴满涧闲飞鹤，潭影通云暗上龙。漠漠水香风颇馥，涓涓乳溜味何浓。因声远报浮丘子，不奏登封时不容。	0
不知天隐在何乡，且欲烟霞迹暂双。鹤庙未能齐月驭，鹿门聊拟并云窗。藓衔荒磴移桑屐，花浸春醪挹石缸。莫惜查头容钓伴，也应东印有馀江。	0
诏移丞相木兰舟，桂水潺湲岭北流。青汉梦归双阙曙，白云吟过五湖秋。恩回玉扆人先喜，道在金縢世不忧。闻说公卿尽南望，甘棠花暖凤池头。	0
白首征西将，犹能射戟支。元戎选部曲，军吏换旌旗。逐虏招降远，开边旧垒移。重收陇外地，应似汉家时。	0
老夫晨沐罢，还卧看云行。发短便巾小，衰容怯镜明。空林存竹意，破屋带泉声。自喜诗棋外，无营梦亦清。	0
大尧登宝位，麟凤焕宸居。海曲沾恩泽，还生比目鱼。生值揖逊历，长歌东南春。钓鳌年三十，未见天子巡。轩辕承化日，群凤戏池台。大朴衰丧后，仲尼生不来。大道归孟门，萧兰日争长。想得巢居时，碧江应无浪。矻矻蓬舍下，慕君麒麟阁。笑杀王子乔，寥天乘白鹤。杳杳巫峡云，悠悠汉江水。愁杀几少年，春风相忆地。吴洲采芳客，桂棹木兰船。日晚欲有寄，裴回春风前。仙家风景晏，浮世年华速。邂逅汉武时，蟠桃海东熟。南国珊瑚树，好裁天马鞭。鱼龙不解语，海曲空婵娟。周穆恣游幸，横天驱八龙。宁知泰山下，日日望登封。秦国饶罗网，中原绝麟凤。万乘巡海回，鲍鱼空相送。秦家无庙略，遮虏续长城。万姓陇头死，中原荆棘生。秦作东海桥，中州鬼辛苦。纵得跨蓬莱，群仙亦飞去。隋炀弃中国，龙舟巡海涯。春风广陵苑，不见秦宫花。范子相句践，灭吴成大勋。虽然五湖去，终愧磻溪云。麟凤识翔蛰，圣贤明卷舒。哀哉嵇叔夜，智不及鶢鶋。战地三尺骨，将军一身贵。自古若吊冤，落花少于泪。楚国千里旱，土龙日已多。九谷竟枯死，好云闲嵯峨。汉家三殿色，恩泽若飘风。今日黄金屋，明朝长信宫。南园杏花发，北渚梅花落。吴女妒西施，容华日消铄。山鸡理毛羽，自言胜乌鸢。一朝逢鸑鷟，羞死南海边。秦家卷衣贵，本是倡家子。金殿一承恩，貂蝉满乡里。魏宫薛家女，秀色倾三殿。武帝鼎湖归，一身似秋扇。婵娟越机里，织得双栖凤。慰此殊世花，金梭忽停弄。学古三十载，犹依白云居。每览班超传，令人慵读书。雄剑久濩落，夜吟秋风起。不是懒为龙，此非延平水。朝为杨柳色，暮作芙蓉好。春风若有情，江山相逐老。景龙临太极，五凤当庭舞。谁信壁间梭，升天作云雨。曾梦诸侯笑，康囚议脱枷。千根池底藕，一朵火中花。	0
陶菊手自种，楚兰心有期。遥知渡江日，正是撷芳时。	0
芳幄覆云屏，石奁开碧镜。支流日飞洒，深处自疑瑩。潜去不见迹，清音常满听。有时病朝酲，来此心神醒。	0
夏，四月，乙巳，魏主立其弟子推爲京兆王。	1
丁未，魏主如武州山；辛酉，如車輪山。 地形志，秀容郡敷城縣有車輪泉。車，尺遮翻。	1
苦恋莱衣乐，非贪汉绣行。上方优斡腹，儿未可陈情。风木终身恨，朝华过眼荣。谁言彤史废，阡表自峥嵘。	0
多谢苍头语我来，恍如相见笑相陪。新诗高妙梅清绝，展读花前病眼开。	0
幽蹊入桃李，危栈蟠林麓。行行忽虚敞，高斋出山腹。园圃近指掌，郊郭纷盈目。春老酴醾香，夏浅筼筜绿。条横喜罥衣，笋迸乍穿屋。秋江澄可卷，冬岭翠如扑。烟间渔艇小，塞外村居独。烧转望畬田，响答聆伐木。惊麇挺走险，鸣禽嘤出谷。物华时变更，兴趣日相续。谁知使者尊，常著野人服。肯以驷马荣，区区诧乡族。	0
金晶铸就斗星悬，挂向琼楼知几年。好是五更残梦里，一声敲透白云天。	0
王孙帝女下仙台，金榜珠帘入夜开。遽惜琼筵欢正洽，唯愁银箭晓相催。	0
富贵从今信在天，君看黍稌多秋田。金风玉宇秋无边。白屋青云朝暮耳，正如农父须逢年。	0
梅花摘索穿疏竹。荫纹禽、喜欢相逐。坐中已自清堪掬。更潇洒、人如玉。新声爱度周郎曲。捧霞杯、再三相嘱。无情有恨重分北。也撩得、双眉蹙。	0
洞庭青草，近中秋，更无一点风色。玉鉴琼田三万顷，著我扁舟一叶。素月分辉，明河共影，表里俱澄澈。悠然心会，妙处难与君说。应念岭表经年，孤光自照，肝胆皆冰雪。短发萧骚襟袖冷，稳泛沧溟空阔。尽挹西江，细斟北斗，万象为宾客。扣舷独啸，不知今夕何夕！	0
法华灵应著当年，今古何曾有间然。不见后身房次律，却因和璞记前缘。	0
宗室大臣議曰：諸侯人來仕者，皆爲其主遊間耳， 謂遊說以間秦之君臣。爲，于僞翻。間，古莧翻。 請一切逐之。於是大索，逐客。 索，山客翻。 客卿楚人李斯亦在逐中，行，且上書曰：昔穆公求   士，西取由余於戎，東得百里 章：十二行本里下有奚字；乙十一行本同；孔本同。 於宛，迎蹇叔於宋，求丕豹公孫支於晉， 上，時掌翻。史記：戎王使由余使於秦，穆公留由余而遺戎王以女樂，戎王受而說之，乃歸由余。由余諫戎王而不聽，穆公使人要之，由余遂去戎降秦。穆公用其謀伐戎，幷國十二，開地千里。晉獻公滅虞，虜其大夫百里奚，以媵於秦；百里奚亡秦走宛。穆公贖之於楚，授以國政；奚薦其友蹇叔，穆公使人厚幣迎之，以爲上大夫。晉惠公殺其大夫丕鄭，其子豹奔秦，穆公用之。公孫支，子桑也。余使，疏吏翻。遺，于季翻。說，讀爲悅。要，一遙翻。降，戶江翻。媵，以證翻。宛，於元翻。 幷國二十，遂霸西戎。孝公用商鞅之法，諸侯親服，至今治強。惠王用張儀之計，散六國之從，使之事秦。昭王得范睢，強公室，杜私門。 事並見前。治，直吏翻。從，子容翻。睢，息隨翻。 此四君者，皆以客之功。由此觀之，客何負於秦哉！夫色樂珠玉不產於秦而王服御者衆； 夫，音扶。色，女色也。 取人則不然，不問可否，不論曲直，非秦者去，爲客者逐。是所重者在乎色樂珠玉，而所輕者在乎人民也。臣聞太山不讓土壤，故能成其大；河海不擇細流，故能就其深；王者不卻衆庶，故能明其德；此五帝三王之所以無敵也。今乃棄黔首以資敵國， 秦謂民爲黔首。黔，其廉翻，黧黑也。 卻賓客以業諸侯，所謂藉寇兵， 章：十二行本兵下有而字；乙十一行本同；孔本同。 齎盜糧者也。 藉，慈夜翻，假也，借也。齎，子兮翻，持遺也；或爲資，義亦通。 王乃召李斯，復其官，除逐客之令。李斯至驪邑而還。 班志：京兆新豐縣，秦之驪邑，古驪戎國也；驪山在其南。漢高帝七年，更名新豐。驪，呂支翻。還，從宣翻，又音如字。更，工衡翻。 王   卒用李斯之謀，陰遣辯士齎金玉遊說諸侯，諸侯名士可下以財者厚遺結之，不肯者利劍刺之，離其君臣之計，然後使良將隨其後，數年之中，卒兼天下。 卒，子恤翻。遺，于季翻。刺，七亦翻，又七賜翻。將，卽亮翻。	1
十一月，戊子，立晉王廣爲皇太子。天下地震， 廣始正位儲宮，而天下地震，其示戒亦昭昭矣。 太子請降章服，宮官不稱臣。十二月，戊午，詔從之。以宇文述爲左衞率。始，太子之謀奪宗也，洪州總管郭衍預焉， 隋志：豫章郡，平陳置洪州總管府。 由是徵衍爲左監門率。 隋志：東宮置左右監門率，掌詰門禁。監，工銜翻；下同。率，所律翻。	1
吾道昧所适，驱车还向东。主人开旧馆，留客醉新丰。树绕温泉绿，尘遮晚日红。拂衣从此去，高步蹑华嵩。	0
独立千林压众葩，正由风骨傲烟霞。谁教群玉峰头客，也染红裙一幅纱。	0
自有仙才自不知，十年长梦采华芝。秋风动地黄云暮，归去嵩阳寻旧师。	0
五月，旱。	1
移居入村宇，树阙见城隍。云水虽堪画，恩私不可忘。猿涎滴鹤氅，麈尾拂僧床。弃逐随樵牧，何由报稻粱。歌乐听常稀，茅亭静掩扉。槎来垂钓次，月落问安归。远客传烧研，幽禽看衲衣。眼前无俗事，松雨蜀山辉。	0
冬夜何其永，寒光四泬寥。雁横星历历，人静漏迢迢。破屋霜应重，荒庭雪未消。不眠何所念，达晓思无憀。	0
竹影窥灯暗，泉声语夜长。小窗无梦到高唐。独引三杯长啸、步修廊。月午衣衫冷，莲开风露香。阑干西角下银潢。我欲乘槎天上、泛寒光。	0
明河此夕会双星，滓秽圆清太不经。牛岂其然耕觳觫，女何为者嫁娉婷。閒中但觉人间巧，老去谁邀帝子灵。千古文章柳州事，解将蹇拙说惺惺。	0
十八年前蜀道还，维舟曾记此龙湾。江流万里元依旧，药市蚕丛兴未阑。	0
四顾水光无际，自操一叶轻舟。天阔冰轮欲堕，短桡犹在中流。	0
湘水流，湘水流，九疑云物至今愁。君问二妃何处所，零陵香草雨中收。	0
何处难忘酒，欃枪世不平。孤儿未胜甲，孀母送为兵。气绝心肝裂，号穷血泪横。此时无一盏，何以活馀生。	0
九月，丁巳，魏軍發長安。 發長安而東伐齊。	1
夏，四月，命蘇良嗣留守西京。 守，式又翻。考異曰：實錄新舊本紀統紀，皆無良嗣出守西京年月。今據唐曆。 時尙方監裴匪躬檢校京苑， 光宅改少府監爲尙方監。京苑，西京之苑。 將鬻苑中蔬果以收   其利。良嗣曰：昔公儀休相魯，猶能拔葵去織婦， 董仲舒曰：公儀休相魯，之其家，見織帛，怒而出。其妻食於舍而茹葵，慍而拔其葵。曰：吾已食祿，又奪園夫紅女利乎！相，息亮翻。去，羌呂翻。 未聞萬乘之主鬻蔬果也。 乘，繩證翻。 乃止。	1
十年踪迹困邅如，多谢韦郎肯寄书。千里漫寻苕水梦，一廛方对相山居。归心不为莼鲈切，交契应闲简牍疏。近向钱塘得嘉种，秋盘何日共新蔬。	0
分漕得洛川，谠议更昭然。在省曾批敕，中台肯避权。所悲时渐薄，共贺道由全。卖与清平代，相兼直几钱。	0
岸雨过城头，黄鹂上戍楼。塞北飘客泪，边柳挂乡愁。白发悲明镜，青春换敝裘。君从万里使，闻已到瓜州。	0
契丹主以前燕京留守劉晞爲西京留守， 薛史曰：劉晞者，涿州人，陷虜，歷官至平章事兼侍中。考異曰：實錄作禧。或云名晞。今從陷蕃記。 永康王兀欲之弟留珪爲義成節度使，兀 章：十二行本兀上有族人郞五爲鎭寧節度使十字；乙十一行本同；孔本同；張校同；退齋校同；熊校同。 欲姊壻潘聿撚爲橫海節度使， 聿，以律翻。撚，乃殄翻。考異曰：周太祖實錄：聿撚作聿湼。今從陷蕃記。 趙延壽之子匡贊爲護國節度使， 爲趙匡贊後以河中歸漢張本。 漢將張彥超爲雄武節度使，史佺爲彰義節度使，客省副使劉晏僧爲忠武節度使，前護國節度使侯益爲鳳翔節度使，權知鳳翔府事 侯益後亦以鳳翔歸漢。 焦繼勳爲保大節度使。晞，涿州人也。旣而何重建附蜀， 秦州附蜀，張彥超無所詣。 史匡威不受代， 史匡威據涇州以拒史佺。 契丹勢稍沮。 沮，在呂翻。	1
老子端有衲子缘，独喜时时听三下。莫向诸方说久参，白头且结淮南夏。	0
春，正月，己亥朔，上祀南郊，改元，大赦。 上旣平元凶之亂，依故事卽位踰年而後改元。孝建者，蓋欲以孝建平禍亂安宗廟之功。 甲辰，以尙書令何尙之爲左光祿大夫護軍將軍，以左衞將軍顏竣爲吏部尙書領驍騎將軍。 竣，七倫翻。驍，堅堯翻。騎，奇寄翻。	1
二月，丙子，以吳興太守孔靖爲尙書右僕射。	1
岁计无馀逢谷贵，晚餐有味觉蔬嘉。赊邻人酒堪留客，藏善和书尚满家。稍喜熊儿理精熟，常嫌犬子赋虚誇。鲁论新义何时毕，相约溪头共看花。	0
卧看落月横千丈，起唤清风得半帆。且并水村攲侧过，人间何处不巉岩。	0
侯公缓颊太公归，项籍何曾会战机。只见鸿沟分两处，不知垓下有重围。危桥带雨无人过，败叶随风傍马飞。半日垂鞭念前事，露莎霜树映斜晖。	0
二年丁亥三二七	1
来绁伊何，谓余曰仕。我瞻先达，三十方起。夫岂不怀，高山仰止。愿言毓德，啜菽饮水。	0
郭外足幽胜，潮入涨溪流。舫斋小小一叶，老子日遨游。管领白蘋红蓼，披戴绿蓑青箬，直钓任沈浮。玉楼饱鲈脍，雪阵狎沙鸥。个中眠，个中坐，个中讴。个中收拾诗料，觞客个中留。休羡乘槎博望，且听洞箫赤壁，乐处是瀛洲。日月荡双桨，天地一虚舟。	0
锦囊送止。拆看篇篇珠玉喜。大胜鱼风。韶濩宫商角徵通。醉而强酒。有愧多闻张子寿。其哂由何。刻画无盐已甚多。	0
昨日焚香谒圣母，青衫鞠躬如负弩。但乞天开万里明，埽去浮云戢风雨。谓宜言发即响报，岂知神不听我语。门前白浪如银山，江上狂风如怒虎。船痴橹硬不能拔，未免栖迟傍洲渚。轻盈但爱白鸥飞，颠顿可怜芳草舞。三江五湖历已尽，势合平夷反龃龉。上水歌呼下水愁，北船萦绊南船去。寄言南船莫雄豪，万事低昂如桔槔。我当卖剑买牲牢，再扫灵宇陈肩尻。黄金壶樽沃香醪，神喜借以南风高。扬帆拍手笑尔曹，不知流落何江皋，荒洲寂寥听怒号。	0
戊戌，迎宣德太后入宮，臨朝稱制；衍解承制。 衍承制見上卷上年。蹔解之以覘人心。朝，直遙翻。	1
垣榮祖亦自彭城奔朐山，以奉使不效， 奉使說薛安都，見上卷上年。 畏罪不敢出，往依蕭道成于淮陰。榮祖少學騎射，或謂之曰：武事可畏， 謂矢刃交乎前，生死在於須臾也。少，詩照翻。 何不學書！榮祖曰：昔曹公父子上馬橫槊，下馬談詠， 謂魏王操及文帝兄弟也。上，時掌翻。槊，色角   翻。 此於天下，可不負飮食矣。君輩無自全之伎， 伎，渠綺翻，能也，藝也。 何異犬羊乎！ 此犬羊，直謂其無防身之術耳。 劉善明從弟僧副將部曲二千人避魏居海島，道成亦召而撫之。 從，才用翻。	1
劳歌好自看，终久偶齐桓。五字若教易，一名争得难。侵窗红树老，荫砌雪花残。莫效齐僚属，东归剪钓竿。	0
狂童容易犯金门，比屋齐人作旅魂。夜户不扃生茂草，春渠自溢浸荒园。关中忽见屯边卒，塞外翻闻有汉村。堪恨无情清渭水，渺茫依旧绕秦原。	0
十二月，丁巳，魏主狩於嵩高；己巳，幸溫湯； 歷嵩高而南，唯汝州梁縣有溫湯耳。 丁丑，還宮。	1
平生畏长夏，一念愿清秋。如何遇秋至，不喜却成愁。书册秋可读，诗句秋可搜。永夜宜痛饮，旷野宜远游。江南万山川，一夕入寸眸。请办双行缠，何处无一丘。	0
思归时节，乍寒天气，总是离人愁绪。夜来无奈被西风，更吹作、一帘秋雨。征衫拂泪，阑干倚醉，羞对黄花无语。寄书除是雁来时，又只恐、书成雁去。	0
不见岩犀整一秋，厌厌对我诉清愁。公筵馀沥何曾见，两度开花只暗投。	0
正忧衰老辱金台，敢望昭王顾问来。门外旌旗屯虎豹，壁閒章句动风雷。三都节已联翩降，两地花应次第开。若比紫髯分鼎足，未闻馀力有琼瑰。征东幕府十三州，敢望非才忝上游。官秩已叨吴品职，姓名兼显鲁春秋。盐车顾后声方重，火井窥来焰始浮。一句黄河千载事，麦城王粲谩登楼。	0
吴越家声传铁券，当年功指山河。公侯衮衮后来多。休符钟俊杰，气宇禀冲和。磊落胸襟清庙器，鹏程背可天摩。他时帝里笑鸣珂。双椿犹鹤算，二女已鸾坡。	0
松门东路有柴关，凉卧清宵梦亦閒。更待海风来万里，一天霜月满空山。	0
冬，十月，乙丑，上使人召勇，勇見使者驚曰：得無殺我邪？ 邪，音耶。 上戎服陳兵，御武德殿， 武德殿，在延恩殿西。 集百官立於東面，諸親立於西面， 諸親，謂屬籍宗親也。 引勇及諸子列於殿庭，命內史侍郞薛道衡宣詔，廢勇及其男女爲王公主者。 章：甲十一行本者下有並爲庶人四字；乙十一行本同；孔本同；張校同；退齋校同。 勇再拜言曰：臣當伏尸都市，爲將來鑒戒；幸蒙哀憐，得全性命！言畢，泣下流襟，旣而舞蹈而去，左右莫不閔默。 哀之而不敢言。 長寧王儼上表乞宿衞，辭情哀切； 上，時掌翻。 上覽之閔然。楊素進曰：伏望聖心同於螫手， 蝮蛇螫手，壯士斷腕。楊素以讒慝滅人天性之親，以此爲喩，亦太甚矣。螫，施隻翻。 不宜復留意。 復，扶又翻。	1
朔风吹客上江西，历遍山厓与石溪。野鸟不知言有祸，晚窗犹自向人啼。	0
十一月，丙申，上立兄子蒨爲臨川王，頊爲始興王；弟子曇朗已死而上未知，遙立爲南康王。 頊時在長安，亦遙立也。蒨，倉甸翻。頊，吁玉翻。曇，徒含翻。曇朗死，見上卷上年。	1
温燠坐相侵，罗襦一水沈。拜深知有意，令背不无心。近住应名玉，前生约姓阴。东山期已定，相许便抽簪。	0
度鸿惊睡醒，欹枕已三更。梦破寂寥思，灯残零落明。空窗闲月色，幽壁静虫声。况是离乡久，依然无限情。	0
西域諸國以莽積失恩信，焉耆先叛， 焉耆國，治員渠城，去長安七千三百里。 殺都護但欽；西域遂瓦解。	1
青云路不通，归计奈长蒙。老恐医方误，穷忧酒盏空。何堪罹乱后，更入是非中。长短遭讥笑，回头避钓翁。	0
乐土民勤不带牛，观农时得看耕楼。老惭卧阁思投绂，恩假祠宫换典州。就第未荒三径菊，过江无俟五湖舟。题舆别乘方腾逸，讵肯相从物外游。	0
仇池公楊盛叛秦， 義熙元年，盛降秦，今復叛。 侵擾祁山；秦王興遣建威將軍趙琨爲前鋒，立節將軍姚伯壽繼之，前將軍姚恢出鷲峽， 鷲，音就。 秦州刺史姚嵩出羊頭峽，右衞將軍胡翼度出汧城，以討盛。興自雍赴之， 汧，苦堅翻。雍，於用翻。 與諸將會于隴口。 隴道之口也。將，卽亮翻。	1
吐叶依松磴，舒苗长石台。神农尝药罢，质子寄书来。色映蒲萄架，花分竹叶杯。金堤不见识，玉润几重开。	0
谁何扣门声啄木，踏雪逢迎寒起粟。诗筒过我捷于羽，墨滑岂供貂尾续。云锵孤响落琼璈，顿觉闻韶不知肉。胆惊强韵娄吐舌，春溢长笺手几缩。钝根难除撚髭苦，夜凡晶荧残几烛。管城子老免冠谢，久不中书三致祝。择交正自欠楮生，两穷相值声蔌蔌。端凝赖有弘农陶，时一浴之云外瀑。山寒亦闻泓有语，未致两生长不足。谁其下榻徐孺子，不以寒暄事竿牍。径须回旋作诗供，纵使长贫颜有穆。书生得句如得官，无以藉之眉为蹙。云烟茧纸生踊跃，涕唾犀毫负惭恧。倘非渠辈称挥洒，未见无虞堪即鹿。残风剩月幸见分，卷轴今当汗驹犊。夜窗赓载有馀暇，笺注离骚到兰菊。雪铺玉笺乌丝栏，一一手抄森似束。毋令千载韩退之，作传讥嘲老而秃。	0
山公游何处，白马鸣翩翩。檀栾十亩碧，五月浮寒烟。留客听其间，风吹江海县。出樽不见日，竹外空青天。焚蜡助月出，酒光发金船。狂客惜不去，醉翁舞回旋。何必吹箫人，玉枝自婵娟。归路借红烛，雨星低马前。	0
长江漫汤汤，近海势弥广。在昔胚浑凝，融为百川泱。地形失端倪，天色灒滉漾。东南际万里，极目远无象。山影乍浮沈，潮波忽来往。孤帆或不见，棹歌犹想像。日暮长风起，客心空振荡。浦口霞未收，潭心月初上。林屿几邅回，亭皋时偃仰。岁晏访蓬瀛，真游非外奖。	0
辛亥，帝發洛陽。	1
春阴漠漠覆江城，南国归桡趁晚程。水上驿流初过雨，树笼堤处不离莺。迹疏冠盖兼无梦，地近乡园自有情。便被东风动离思，杨花千里雪中行。	0
天畀遐福，允彰父慈。维昔旷典，我能举之。徐尔陟降，敬尔威仪。申锡无疆，永言保之。	0
大君忘自我，应运居紫宸。揖让期明辟，讴歌且顺人。轩宫帝图盛，皇极礼容申。南面朝万国，东堂会百神。云陛旂常满，天庭玉帛陈。钟石和睿思，雷雨被深仁。承平信娱乐，王业本艰辛。愿罢瑶池宴，来观农扈春。卑宫昭夏德，尊老睦尧亲。微臣敢拜手，歌舞颂维新。	0
酌桂陶芳夜，披薜啸幽人。雅琴驯鲁雉，清歌落范尘。宿云低迥盖，残月上虚轮。幸此承恩洽，聊当故乡春。	0
道德酿搢绅，睟容无点尘。望之鄙吝消，矧得累夕亲。缅思阙里化，四教隆诸身。济济三千徒，变蒙尽为仁。贤圣虽不同，气类当等伦。叔度亦我师，千载风如新。	0
雨馀春色太匆匆，已有残英满地红。先落后开应定分，一般迟日一般风。	0
罢郎东出守，半路得浮舟。大旆行当夏，桐江到未秋。云闲分岛寺，涛静见沙鸥。谁伴临清景，吟诗上郡楼。	0
丁丑，加劉希暹王駕鶴御史中丞，以慰安北軍之心。丙戌，赦京畿繫囚，命盡釋朝恩黨與，且曰：北軍將士，皆朕爪牙，並宜仍舊。 使，疏吏翻。暹，息廉翻。將，卽亮翻。 朕今親御禁旅，勿有憂懼。	1
尽看山南景，忽思山北游。屐过云亦动，琴罢月空流。世上无非热，林间一似秋。虽然乍相识，别去也能愁。	0
又，古者四民異居，欲其業專志定也。 管仲相齊，使士農工商各羣萃而州處。其言曰：四民者，勿使雜處，雜處則其言�，其事易。昔聖王之處士也，使就閒燕；處工就官府；處商就市井；處農就田野。長而安焉，不見異物而遷焉。 太祖道武皇帝創基撥亂，日不暇給，然猶分別士庶，不令雜居，工伎屠沽，各有攸處； 別，彼列翻。伎，渠綺翻。處，昌呂翻；下同處同。 但不設科禁，久而混殽。今聞洛邑居民之制，專以官位相從，不分族類。夫官位無常，朝榮夕悴， 悴，秦醉翻。 則是衣冠皁隸不日同處矣。借使一里之內，或調習歌舞，或構 章：十二行本構作講；乙十一行本同；孔本同；熊校同。 肄詩書， 肄，羊至翻。 縱羣兒隨其所之，則必不棄歌舞而從詩書矣。然則使工伎之家習士人風禮，百年難成；士人之子效工伎容態，一朝而就。是以仲尼稱里仁之美，孟母勤三徙之訓。 論語：孔子曰：里仁爲美；擇不處仁，焉得知！列女傳曰：孟軻母，其舍近墓。孟子少嬉遊，爲墓間之事。孟母曰：此非吾所以處子也。乃去，舍市旁，其嬉戲乃賈人衒賣之事。又曰：此非吾所以處子也。復徙舍學宮之旁，其嬉戲乃設俎豆，揖遜進退。孟母曰：此眞可以居吾子矣。遂居焉。 此乃風俗之原，不可不察。朝廷每選人士，校其一婚一宦以爲升降，何其密也！至於度地居民，則淸濁連甍，何其略也！ 度，徒洛翻。甍，謨耕翻，屋棟，所以承瓦。 今因遷徙之初，皆是空地，分別工伎，在於一言，有何可疑而闕盛美！	1
舍舟入洞夕阳斜，得见方村八九家。林锁山环藏屋宇，鸡鸣犬吠隐烟霞。宁知门有今朝客，可使灯开昨夜花。共喜相邀询动止，呼童汲水煮仙茶。	0
劉知遠聞何重建降蜀，歎曰：戎狄憑陵，中原無主，令藩鎭外附，吾爲方伯，良可愧也！ 古者除王畿之外，八州八伯，所謂三十國而爲連，連有帥，二百一十國以爲州，州有伯者也。周分天下以爲二伯，自陝以西，召伯主之，自陝以東，周公主之。及其衰也，齊桓晉文糾合諸侯以尊王室，亦以方伯之任自居，晉人所謂我爲伯者也。石晉以劉知遠爲北面都統，故亦自謂爲方伯。	1
东来十月黄尘满，霰点霜花总未堪。恰是使君诚意足，带将腊雪赴荆南。	0
放鸭成群趁暖晖，村童遮护只狂飞。多多益办真难事，半里撑船赶不归。	0
千竿倏忽散层云，疑有风雷为骏奔。峻擢已应烦地媪，巧裁仍复借天孙。已惊虎豹留皮处，更看龙蛇起陆痕。圣主工夫同造物，坐令温诏发霜根。	0
邯郸四十万，同日陷长平。能回造化笔，或冀一人生。	0
历历数声猿，寥寥渡白烟。应栖多月树，况是下霜天。万里客危坐，千山境悄然。更深仍不住，使我欲移船。	0
岐王復遣使求好于蜀。 岐與蜀絕，見二百六十七卷乾化元年。復，扶又翻。	1
绿叶迎春绿，寒枝历岁寒。愿持柏叶寿，长奉万年欢。	0
蒲柳先衰祗自惊，静思前事似前生。力侔元气推先觉，醉打愁城堪一行。求援援暌缘富厚，鼓宫宫动亦亏成。会当载酒论奇字，日暮江天得细倾。	0
天工何意，碎琼珰玉佩，书空千尺。箬笠蓑衫扁舟下，淮口烟林如织。飞观嶙峋，子亭突兀，影浸澄淮碧。纶巾鹤氅，是谁独笑携策。遥想易水燕山，有人方醉赏，六花如席。云重天低酣歌罢，胆壮乾坤犹窄。射雉归来，铁鳞十万，踏碎千山白。紫箫声断，唤回春满南陌。	0
到来心自足，不见亦相亲。说法思居士，忘机忆丈人。微风吹药案，晴日照茶巾。幽兴殊未尽，东城飞暮尘。	0
师爱无尘地，江心岛上居。接船求化惯，登陆赴斋疏。载士春栽树，抛生日喂鱼。入云萧帝寺，毕竟欲何如。	0
英明庐江守，声誉广平籍。洒扫黄金台，招邀青云客。客曾与天通，出入清禁中。襄王怜宋玉，愿入兰台宫。	0
領軍將軍徐度出東關侵齊，戊子，至合肥，燒齊船三千艘。 艘，蘇遭翻。	1
去岁秋风话别离，今秋俄报有归期。自应冠豸登三院，何遽凭熊把一麾。治行伫为千里最，才猷已是九重知。莫辞小憩留仙隐，伴我花前倒玉卮。	0
徐公精笔老生神，石刻犹能妙夺真。几为通书翻丧宝，愈令好事惜传人。锋铓半折犹能健，圭璧微瑕自足珍。直使尽随如意碎，石家玉树未全贫。	0
夏，四月，庚辰朔，湘東王繹以上甲侯韶爲長沙王。 上甲侯韶奔江陵，見上卷上年。按梁書，長沙王懿子淵業嗣封；卒，子孝儼嗣封；又卒，子眘嗣封。眘，懿曾孫也，時在建康。湘東以韶歸之，遂以爲長沙王，非禮也。	1
愁云昏昏掩六月，电光霍霍盘四隅。淮西一雨三昼夜，长澜积潦无处无。试登高楼望四野，平田渺渺成江湖。山源奔溢来处远，晨朝又报高丈馀。重闉闭筑仅自守，一带萦叠何其孤。颓墙处处若山坏，百舍相望无完区。辛勤买得秸一束，马饥况乏粟与刍。三十年间走四方，始遭此厄真穷途。跧居丘亭往来断，时起顾是青云衢。如丝一罅见天面，顽阴复起相模糊。幽忧填胸不自遣，强扣瓦缶倾残壶。醉中暂尔神气王，醒定更觉心摧枯。城阴老蛙正逸乐，声如转轴相鸣呼。强弓毒矢未易射，欲杀唯有企翁符。吾家此去八十驿，愁来更展江湖图。	0
甲寅，詔進大司馬位相國，總百揆，揚州牧，封十郡爲梁公， 時以豫州之梁郡歷陽南徐州之義興揚州之淮南宣城吳興會�新安東陽凡十郡爲梁公國。相，息亮翻。 備九錫之禮，置梁百司，去錄尙書之號， 去，羌呂翻。 驃騎大將軍如故。二月，辛酉，梁公始受命。	1
掩涕辞丹凤，衔悲向白龙。单于浪惊喜，无复旧时容。	0
东宫花烛彩楼新，天上仙桥上锁春。偏出六宫歌舞奏，嫦娥初到月虚轮。	0
力扶汉鼎赖元勋，泰道宏开万象新。声暨南郊方慕义，恩渐东海悉来臣。凯书已奏三边捷，庙算全消万里尘。坐致太平今日事，中兴宝运喜环循。	0
六月，以左肅政大夫格輔元爲地官尙書， 姓譜：格姓，允格之後；東觀漢記有侍御史東平相格班。 與鸞臺侍郞樂思晦鳳閣侍郞任知古並同平章事。思晦，彥暐之子也。 樂彥暐見二百卷高宗顯慶元年。	1
红旗筠笼过银台，赤印囊封贡茗来。社后三旬颁近列，须知邮置疾奔雷。	0
戊辰，巴陵王卒。時上欲以南海郡爲巴陵國，徙王居之。沈約曰：古今殊事，魏武所云不可慕虛名而受實禍。 沈約夢齊和帝劍斷其舌，天之報應固不爽也。 上頷之，乃遣所親鄭伯禽詣姑孰，以生金進王，王曰：我死不須金，醇酒足矣。乃飮沈醉； 沈，持林翻。 伯禽就摺殺之。 時年十五。摺，落合翻。	1
花在舞楼空，年年依旧红。泪光停晓露，愁态倚春风。开处妾先死，落时君亦终。东流两三片，应在夜泉中。	0
寶璧見黑齒常之有功，表請窮追餘寇。詔與常之計議，遙爲聲援。寶璧欲專其功，不待常之，引精卒萬三千人先行，出塞二千餘里，掩擊其部落；旣至，又先遣人吿之，使得嚴備，與戰，遂敗。太后誅寶璧；改骨篤祿曰不卒祿。 卒，子恤翻。	1
腊日不饮独游湖，如此清尚他人无。唱酬佳句如连珠，况复同好相应呼。君尝听事嗟罪孥，虽在乐国犹寡娱。是社稷臣鲁颛臾，直道自任心不纡。最爱灵山之僧庐，彼二惠者清名孤。案上梵夹床龙须，炉销都梁馔伊蒲。洁行自欲敦薄夫，长吟拥褐忘昕晡。坐客不设毡氍毹，对镜如看方舆图。君怀经济才有馀，名声妖孽惩颜蘧。且来山林寻遁逋，更玩四营兼参摹。	0
人间富贵岂须论，三百年来积庆门。名纪太常高大父，气钟仁祖外曾孙。心存忠孝源流远，义薄云天色笑温。屈指前时功德辈，悠悠谁似典型存。	0
汉家失中策，胡马屡南驱。闻诏安边使，曾是故人谟。废书怅怀古，负剑许良图。出关岁方晏，乘障日多虞。虏入白登道，烽交紫塞途。连兵屯北地，清野备东胡。边城方晏闭，斥堠始昭苏。复闻韩长孺，辛苦事匈奴。雨雪颜容改，纵横才位孤。空怀老臣策，未获赵军租。但蒙魏侯重，不受谤书诬。当取金人祭，还歌凯入都。	0
野店青辟户，春船绿涨篙。	0
日夕鲲鱼梦南国，苕阳水高迷渡头。故山秋风忆归去，白云又被王孙留。	0
雁侧风前字，烟凝雨后情。不知谁氏子，持钓立江城。	0
妙处常存道岂高，个中得意自陶陶。空堂寂寞丰碑在，观里何人复种桃。	0
豆花轻雨霁，更七日、是中秋。记分野三台，家山双阙，孕秀名流。平生佐时大略，有忠勤、一念等伊周。十载清风楚泽，三年明月扬州。须知万灶出貔貅。智勇迈前猷。自向来捣颖，□番平海，胆落毡裘。红旗指关定洛，看春融、喜色动宸旒。著取斑衣绣衮，揭开玉字金瓯。	0
不御铅华着素衣，玉奴风调似清姿。何郎不作凌风句，幻出江南烟雨时。	0
啓奏，上大怒，召主書於前，口授敕書以責琛。 蕭子顯曰：自齊建武以來，詔命不關中書，專出舍人省。四省，謂之四戶。其下有主書令史，舊用武官，末改文吏，人數無員，莫非左右要密。 大指以爲：朕有天下四十餘年，公車讜言，日關聽覽， 讜，多曩翻。讜言，善言也，直言也。 所陳之事，與卿不異，每苦倥偬， 倥，康董翻。偬，作孔翻。倥偬，困苦也，不暇給也。 更增惛惑。卿不宜自同闒茸， 闒，吐盍翻。茸，而隴翻。闒   茸，不肖也，劣也。 止取名字，宣之行路，言我能上事，恨朝廷之不用。何不分別顯言：某刺史橫暴， 上，時掌翻。別，彼列翻。橫，戶孟翻。 某太守貪殘， 守，式又翻。 尙書蘭臺某人姦猾，使者漁獵，並何姓名？ 使，疏吏翻。 取與者誰？明言其事，得以誅黜，更擇材良。又，士民飮食過差，若加嚴禁，密房曲屋，云何可知？儻家家搜檢，恐益增苛擾。若指朝廷，我無此事。昔之牲牢，久不宰殺， 周禮：王膳用六牲，謂馬牛羊豕犬雞也。又曰：王日一舉，鼎十有二。註曰：殺牲盛饌曰舉；鼎十有二，牢鼎九陪鼎三。帝事佛，乃不宰殺。 朝中會同，菜蔬而已；若復減此，必有蟋蟀之譏。 詩唐蟋蟀，刺晉僖公儉不中禮。朝，直遙翻。復，扶又翻。 若以爲功德事者， 帝以供佛供僧，設無遮無礙會爲功德事。 皆是園中之物，變一瓜爲數十種， 種，章勇翻。 治一菜爲數十味； 治，直之翻；下同。 以變故多，何損於事！我自非公宴，不食國家之食，多歷年所；乃至宮人，亦不食國家之食。 帝奄有東南，凡其所食，自其身以及六宮，不由佛營，不由神造，又不由西天竺國來，有不出於東南民力者乎？惟不出於公賦，遂以爲不食國家之食。誠如此，則國家者果誰之國家邪！ 凡所營造，不關材官及以國匠， 此自文其營造塔寺之過耳。材官將軍，屬少府卿。國匠者，官給其俸廩以供國家之用者。大匠卿，掌土木之工。 皆資雇借以成其事。勇怯不同，貪廉各用，亦非朝廷爲之傅翼。 爲，于僞翻。傅，讀曰附。 卿以朝廷爲悖，乃自甘之，當思致悖所以！ 悖，蒲妹翻。 卿云宜導之以節儉，朕絕房室三十餘年，至於居處不過一牀之地，雕飾之物不入於宮；受生不飮酒，不好音聲，所以朝中曲宴，未嘗奏樂，此羣賢之所見也。朕三   更出治事，隨事多少，事少午前得竟， 孔穎達曰：雜比曰音，單出曰聲。竟，畢其事也。處，昌呂翻。好，呼到翻。更，工衡翻。朝，直遙翻。少，詩沼翻。 事多日昃方食，日常一食，若晝若夜；昔要腹過於十圍， 要，讀曰腰。 今之瘦削纔二尺餘，舊帶猶存，非爲妄說。爲誰爲之？救物故也。 爲誰之爲，于僞翻；下手爲同。 卿又曰百司莫不奏事，詭競求進，今不使外人呈事，誰尸其任！ 尸，主也。 專委之人，云何可得？古人云：專聽生姦，獨任成亂， 漢鄒陽之言。 二世之委趙高，元后之付王莽， 趙高事見秦紀，王莽事見漢紀。 呼鹿爲馬，又可法歟？卿云吹毛求疵，復是何人？擘肌分理，復是何事？ 復，扶又翻；下當復復見敢復同。 治署邸肆等，何者宜除？何者宜減？何處興造非急？何處徵求可緩？各出其事，具以奏聞！富國強兵之術，息民省役之宜，並宜具列！若不具列，則是欺罔朝廷。倚 章：十二行本倚作佇；乙十一行本同；孔本同。 聞重奏， 倚，側也。側者，傾待之義，如側耳側身側席之類。重，直龍翻。 當復省覽，付之尙書，班下海內， 省，悉景翻。下，遐嫁翻。 庶惟新之美，復見今日。琛但謝過而已，不敢復言。	1
雨冷唯添暑，烟初不著春。数枝花颣小，愁杀扈芳人。	0
英雄未肯死前休，风起云飞不自由。杀我混同江外去，岂无曹翰守幽州。	0
城头初日始翻鸦，陌上晴泥已没车。冻合玉楼寒起粟，光摇银海眩生花。遗蝗入地应千尺，宿麦连云有几家。老病自嗟诗力退，空吟《冰柱》忆刘叉。	0
黯黯闭宫殿，霏霏荫薜萝。晓峰眉上色，春水脸前波。古树芳菲尽，扁舟离恨多。一丛斑竹夜，环佩响如何。	0
昔闻流水操，想见流水音。况复山泉声，声自如鸣琴。可笑山中人，强作碧沼深。暗流不复鸣，遗声杳莫寻。近闻石钟山，苏辨正古今。郦元与李渤，地下当噤喑。惜乎不闻此，使我徒登临。道人笑谓余，胡不求琴心。何劳弦上声，况此非徽金。	0
绮阁香销华厩空，忍将行雨换追风。休怜柳叶双眉翠，却爱桃花两耳红。侍宴永辞春色里，趁朝休立漏声中。恩劳未尽情先尽，暗泣嘶风两意同。	0
区区奸智终何补，不悟身犹弄伎儿。蛇断楚郊秦未觉，鬼谋曹社梦先知。	0
甲辰，太淸宮奏：學士李琪 此崇玄館學士也。 見玄元皇帝乘紫雲，吿以國祚延昌。	1
天兵下北荒，胡马欲南饮。横戈从百战，直为衔恩甚。握雪海上餐，拂沙陇头寝。何当破月氏，然后方高枕。	0
曹懷舜與裨將竇義昭將前軍擊突厥。 將，卽亮翻；下同，又音如字。 或吿阿史那伏念與阿史德溫傅在黑沙， 章：十二行本沙下有北字；乙十一行本同；孔本同。黑沙城，後突厥默啜以爲南庭。 左右纔二十騎以下，可徑往取也。 騎，奇寄翻。 懷舜等信之，留老弱於瓠蘆泊， 水白爲泊。 帥輕銳倍道進，至黑沙，無所見，人馬疲頓，乃引兵還。	1
上慮誕奔魏，使慶之斷其走路， 斷，音短。 慶之移營白土，去城十八里，又進軍新亭。 此新亭在廣陵城外，非建康之新亭也。 豫州刺史宗慤徐州刺史劉道隆並帥衆來會； 帥，讀曰率。 兗州刺史沈僧明，慶之兄子也，亦遣兵助慶之。先是誕誑其衆，云宗慤助我；慤至，繞城躍馬呼曰：我，宗慤也！ 先，悉薦翻。呼，火故翻。誑，居況翻。	1
君臣一德千龄际，柱石三朝四纪中。天下重轻常系望，膝前谋议不言功。位高少有名兼美，体健方知福更隆。谩道汾阳贵且寿，若论勋考亦惭公。	0
识若不受尘，心亦不颠狂。妙智作心师，名为破有王。须臾證六度，动用五种香。此即真极乐，亦是真西方。释迦无量寿，同居此道场。	0
文章有正派，此派公独传。中绝仅如线，鸾胶真续弦。自有科举累，吾道几弃捐。相挻入茫昧，一律争谈玄。谁洗新学肠，少愈自圣颠。斯文日琢丧，未丧关诸天。上帝实惠顾，为时生此贤。高文破崖岸，天地发大全。论事似陆贽，实录如史迁。绪馀寄吟咏，直追风雅篇。根本于丘轲，道德其渊源。如奏清庙瑟，三叹遗音存。如闻阳春曲，和者奚寡焉。公昔在西掖，丝纶代王言。胥吏俱腕脱，思涌惊飞泉。玉堂久挥翰，夜席屡为前。禁中得颇牧，可但词采专。草书招赞普，传檄定幽燕。欲清塞北尘，自许素志坚。经纶天下手，绘像期凌烟。异论忽矛盾，去国何翩然。申伯宣辅相，有时于蕃宣。帆锦落天东，寒色与江连。雪意聚忽散，雁字整复偏。行行采石江，斗酒酹谪仙。古来文士贵，宠数极异恩。金井沃醉面，落笔动至尊。愿言投谮者，以雪千载冤。伟哉扶靴气，宁复事拘挛。异世傥同调，一系五湖船。	0
雨罢天披雾，杓回夜向晨。烟芜出郊路，灯火侍祠人。破月斜衔桂，倾河淡扫银。三时此修报，惭负驾崧轮。	0
希世推英伟，行藏孰是非。横流曾砥柱，袖手且深衣。槐影摇黄閤，星躔焕紫微。山林愚已老，衮绣看公归。	0
己酉，以吏部侍郞蕭頃爲中書侍郞同平章事。	1
日永蚕收簇，风高麦上场。朝来藉田令，菰黍献时芳。	0
清绝端因柏子香，风流特可付文房。如何石火须臾顷，得尽人间一日长。	0
一宵风雨送春归。绿暗红稀。画楼尽日凭阑意，与谁同捻花枝。门外蔷薇开也，枝头梅子酸时。玉人应是数归期。翠敛愁眉。塞鸿不到双鱼远，恨楼前、流水难西。新恨欲题红叶，东风满院花飞。	0
草色将寒上客衣，柔情只了得花飞。湘帘不隔社公雨，百姓人家燕未归。	0
终日闾阎逐群鸡，喜逢野鹤临清溪。绿苔春水水中影，夜月平沙沙上栖。惊谓汀洲白蘋发，又疑曲渚前年雪。紫顶昂藏肯狎人，一声嘹亮冲天阙。素质翩翩带落晖，湖南渭阳相背飞。东西分散别离促，宇宙苍茫相见稀。皇华地仙如鹤驭，乘驾飘飘留不住。延望乘虚入紫霞，陌头回首空烟树。会使抟风羽翮轻，九霄云路随先鸣。	0
桃花一笑弄春晴，布谷澜翻亦劝耕。十雨五风蒙帝力，愿同父老庆秋成。	0
忆昨淮阳把酒，目前惟欠山林。江上云岑千垒，何为特地愁心。	0
驼褐轻装，狨鞯小队，冰河夜渡流澌。朔雪平沙，飞花乱拂蛾眉。琵琶已是凄凉调，更赋情、不比当时。想如今，人在龙庭，初劝金卮。一枝芳信应难寄，向山边水际，独抱相思。江雁孤回，天涯人自归迟。归来依旧秦淮碧，问此愁、还有谁知。对东风，空似垂杨，零乱千丝。	0
韓熙載屢言宋齊丘黨與必爲禍亂。齊丘奏熙載嗜酒猖狂， 猖，齒良翻。 貶和州司士參軍。	1
兔窟穿成主再兴，辈流狐伏敢骄矜。冯驩不是无能者，要试君心欲展能。	0
金科天上耿星辰，丹笔年来有屈伸。子去平反供母笑，民知宽大颂君仁。祇今茂苑题舆客，曾是琼林合席人。若问残生烦寄语，扁舟长占五湖春。	0
爰有寒泉碧玉泓，天渊千古湛澄清。	0
秋郊送行色，执别临清流。风神掣回柳，故故牵衣裘。吟螀附草际，催客登兰舟。问客何所之，驾言京阙游。愚闻京阙间，多难三春秋。阃外炙鱼肉，阙内罗羊头。鼎却吠尧犬，冠还沐楚猴。和戎重输费，廊庙有隐忧。赈荒少储蓄，郡国无良谋。飞蝗蔽日月，兆龟拆田畴。君以经济材，抱负冲斗牛。家传医国秘，殊不诸子俦。有用即隆平，岂特为东周。愿君摅绪馀，咳唾开冕旒。管领一世雄，克复归神州。贱子忝知遇，脱网将从游。相随上凌烟，也胜登瀛洲。作诗告于君，君其许之不。	0
一旦天真逐水流，虎争龙战为诸侯。子真独有烟霞趣，谷口耕锄到白头。	0
史炤釋文曰：洙水出泰山蓋縣臨樂山，北入泗。余按史炤能言洙水所出與所入而已。水經：洙水自蓋縣西南流至卞縣入泗。酈道元註則曰：洙水至卞城西南，入泗水，亂流，西南至魯縣東北，又分爲二，南爲泗水，北爲洙瀆。春秋莊九年浚洙。杜預謂洙水在魯城北，浚之以備齊者也。孔子敎於洙泗之間，闕里是也。從征記曰：洙泗二水交於魯城東北十七里。闕里背洙泗。洙水又南逕瑕丘城，又西南逕山陽南平陽之閭丘亭，又南至高平，南入于泗。金鄕縣在高平西北，縣北有金鄕山，前漢未置金鄕縣，後漢晉志方有之。戴延之西征記：焦氏山北有數山，漢司隸校尉魯恭葬山南，鑿而得金，故曰金鄕山。金鄕去洙水差遠。蓋席毗羅軍旣潰走，于仲文追奔，蹙之洙水，故爭投水而死也。	1
曹溪旧弟子，何缘住此山。世有征战事，心将流水闲。埽林驱虎出，宴坐一林间。藩守宁为重，拥骑造云关。	0
腊前三白兆年丰，即更弥旬雪满空。岁籥未经春已到，从今物物被和风。	0
五福犹来萃一门，岁寒方始见松筠。白头再喜逢知己，青眼重开为故人。当日八龙同孝友，于今二阮卜比邻。莫年不作三湘客，犹欲生还一吐茵。	0
欲知归期近，屈指不满手。岂无儿女心，惜此良邂逅。蔡郎吾未见，心已想雄秀。那知风雨夜，听此龙剑吼。八荒一骥子，万马空在厩。钟山净名老，为子不惜口。颇闻国士荐，固自君所有。惟应功名地，他日容老丑。	0
視連立，不飮酒遊畋者七年，軍國之事，委之將佐。 將，卽亮翻。 鍾惡地諫，以爲人主當自娛樂， 樂，音洛。 建威布德。視連泣曰：孤自先世以來，以仁孝忠恕相承。先王念友愛之不終，悲憤而亡。孤雖纂業，尸存而已，聲色遊娛，豈所安也！威德之建，當付之將來耳。 辟奚之死，視連之立，其事非皆在是年。通鑑因辟奚入貢于秦，遂連而書之，以見辟奚父子天性仁孝，不可以夷狄異類視之也。	1
直友古耐交，莫问三两个。玉立君子姿，足以警吾惰。虚心内有容，劲节老无挫。荒远亲旧违，得汝乃自贺。	0
芙蓉城中花冥冥，谁其主者石与丁。珠廉玉案翡翠屏，霞舒云卷千娉婷。中有一人长眉青，炯如微云淡疏星。往来三世空鍊形，竟坐误读《黄庭经》。天门夜开飞爽灵，无复白日乘云軿。俗缘千劫磨不尽，翠被冷落凄馀馨。因过缑山朝帝廷，夜闻笙箫弭节听。飘然而来谁使令，皎如明月入窗棂。忽然而去不可执，寒衾虚幌风泠泠。仙宫洞房本不扃，梦中同蹑凤凰翎。径度万里如奔霆，玉楼浮空耸亭亭。天书云篆谁所铭，绕楼飞步高冷竮。仙风锵然韵流铃，蘧蘧形开如酒醒。芳卿寄谢空丁宁，一朝覆水不返瓶，罗巾别泪空荧荧。春风花开秋叶零，世间罗绮纷膻腥。此身流浪随沧溟，偶然相值两浮萍。愿君收视观三庭，勿与嘉谷生蝗螟。从渠一念三千龄，下作人间尹与邢。	0
竇建德博州刺史馮士羨 隋志：武陽郡聊城縣，開皇十六年置博州。 復推淮安王神通爲慰撫山東使，徇下三十餘州；建德之地悉平。	1
十一月，己未，置內侍監二員，正三品。 唐制，宦官不得過三品；置內侍四人，從四品上。中官之貴，   極於此矣，至帝始隳其制。楊思勖以軍功，高力士以恩寵，皆拜大將軍，階至從一品，猶曰勳官也。今置內侍監正三品，則職事官矣。	1
迟客疏林下，斜溪小艇通。野桥连寺月，高竹半楼风。水静鱼吹浪，枝闲鸟下空。数峰相向绿，日夕郡城东。	0
玄云低禁苑，飞雪满神州。虚白生台榭，寒光入冕旒。粉凝宫壁静，乳结洞门幽。细绕回风转，轻随落羽浮。怒涛堆砌石，新月孕帘钩。为报诗人道，丰年颂圣猷。	0
葬貞獻皇后于光陵之側。 積慶蕭后，謚貞獻。	1
蜀士冠朝士，最谈苏与张。少公今是似，相国未应亡。黄阁如寒素，青春已老苍。新功知更进，馀事出文章。	0
五天何处望，心念起皆知。化塔留今日，泉鸣自昔时。古苔生石静，秋草满山悲。莫道声容远，长歌白雪词。	0
雕龙辞辨干时才，重赞甘泉屈壮怀。被拥绫香归汉直，食荤忘茹似颜斋。休嗟簿领书堆案，况是鸿鸾序渐阶。公论共推资望久，春云高步信难排。	0
家住义兴东舍溪，溪边莎草雨无泥。上人一向心入定，春鸟年年空自啼。	0
春山灵草百花香，谁识仙家日月长。满院莓苔绿阴匝，棋声何处隔宫墙。	0
戊子，省錄尙書事。上惡宗室強盛，不欲權在臣下；太傅義恭知其指，故請省之。	1
丞相有才裨造化，圣皇宽诏养疏顽。赢取十年闲。	0
二十登汉朝，英声迈今古。适从东方来，又欲谒明主。犹酣新丰酒，尚带霸陵雨。邂逅两相逢，别来间寒暑。宁知白日晚，暂向花间语。忽闻长乐钟，走马东西去。	0
元戎小队出郊坰，落絮游丝亦有情。纵酒欲谋良夜醉，系帆何惜片时程。	0
花竹有薄埃，嘉游集上才。白蘋安石渚，红叶子云台。朱户雀罗设，黄门驭骑来。不知淮水浊，丹藕为谁开。	0
秋野日疏芜，寒江动碧虚。系舟蛮井络，卜宅楚村墟。枣熟从人打，葵荒欲自锄。盘餐老夫食，分减及溪鱼。易识浮生理，难教一物违。水深鱼极乐，林茂鸟知归。吾老甘贫病，荣华有是非。秋风吹几杖，不厌此山薇。礼乐攻吾短，山林引兴长。掉头纱帽仄，曝背竹书光。风落收松子，天寒割蜜房。稀疏小红翠，驻屐近微香。远岸秋沙白，连山晚照红。潜鳞输骇浪，归翼会高风。砧响家家发，樵声个个同。飞霜任青女，赐被隔南宫。身许麒麟画，年衰鸳鹭群。大江秋易盛，空峡夜多闻。径隐千重石，帆留一片云。儿童解蛮语，不必作参军。	0
我头扶病醉岑岑，履历糟丘岁月深。行李随身惟一剑，对花买笑亦千金。离乡别去天涯泪，上冢凄其寒食心。风雨闭门无客过，炉香销尽夜沈沈。	0
万壑长松几岁寒，老龙曾向此中蟠。而今肯为苍生起，何止编方蜀顾宽。	0
朝市良可厌，不如归故山。故山山色好，别来知几年。威凤翔高冈，神龙潜深渊。黄鹄志千里，皓鹤恋芝田。吾意亦如此，志在山水间。千峰列溪上，修竹满檐前。樵唱归落照，僧钟鸣晓烟。晚来閒览镜，白发冠颓颠。回思人间事，百计不如閒。吾言奚激烈，此事非偶然。	0
噫泾水之逶迤，溉我公兮及我私。水无心兮人多僻，锢上游兮乾我泽。时逢理兮官得材，墨绶繠兮刘君来。能爱人兮恤其隐，心既公兮言既尽。县申府兮府闻天，积愤刷兮沈痾痊。划新渠兮百亩流，行龙蛇兮止膏油。遵水式兮复田制，无荒区兮有良岁。嗟刘君兮去翱翔，遗我福兮牵我肠。纪成功兮镌美石，求信词兮昭懿绩。	0
蛾眉对湘水，遥哭苍梧山。万乘既已殁，孤舟谁忍还。至今楚竹上，犹有泪痕斑。南有涔阳路，渺渺多新愁。桂酒神降时，回风江上秋。彩云忽无处，碧水空安流。	0
岁丰仍节俭，时泰更销兵。圣念长如此，何忧不太平。湛露浮尧酒，薰风起舜歌。愿同尧舜意，所乐在人和。	0
壬辰，夾寨諸將詣闕待罪，皆赦之。 夾寨以辛未敗，壬辰諸將方詣闕待罪，經二十二日。 帝賞牛存節全澤州之功，以爲六軍馬步都指揮使。	1
帝欲經略中原，羣臣爭獻策以迎合取寵。彭城太守王玄謨尤好進言， 守，手又翻。好，呼到   翻。 帝謂侍臣曰：觀玄謨所陳，令人有封狼居胥意。 漢霍去病伐匈奴，封狼居胥，禪于姑衍，以臨瀚海。 御史中丞袁淑言於上曰：陛下今當席卷趙魏， 卷，讀曰捲。 檢玉岱宗； 封泰山用玉檢。 臣逢千載之會，願上封禪書。 載，子亥翻。上，時掌翻。 上悅。淑，耽之曾孫也。 袁耽見晉成帝紀。	1
澹庵潜圣学，未许外人传。门里存衣钵，吟边可管弦。浣花宗武辔，儋耳小坡船。绿鬓成黄壤，从今更问天。	0
元光元年丁未前一三四	1
邵陵王綸聞任約將至，使司馬蔣思安將精兵五千襲之，約衆潰；思安不設備，約收兵襲之，思安敗走。	1
昔下天津馆，尝过帝子家。夜倾金屋酒，春舞玉台花。试马依红埒，吹箫弄紫霞。谁言东郭路，翻枉北门车。	0
秦以光祿勳李儼爲河州刺史，鎭武始。 河西張駿以興晉金城武始南安永晉大夏武城漢中爲河州。武始郡，治狄道，亦張駿所置。	1
昌黎论佛骨，南行气亦壮。献书请镂玉，却起北归望。香山最风流，诗酒事夷旷。那知闻琵琶，泪溅九江浪。此身苦海中，风波随荡漾。妄见分南北，无乃眼中障。嗟我果何人，楚狂本天放。外物不须论，有身今已长。斥归水云乡，日醉莲花酿。茗饮过陆羽，禅悦得文畅。安此更何求，万里脱毡帐。死生则置之，北邙岂俱瘴。使君怜我愚，了无逐客怆。谓我耕白云，不独齐眉饷。诗来觅欢处，光芒不可仰。欲醉桃李春，那忧贝锦谤。赤脚敢云无，社舞非时尚。侯门列蛾眉，一见吾其傥。抛砖此当先，积薪君在上。更为李与苏，两家按新唱。	0
少年初带印，汾上又经过。芳草归时遍，情人故郡多。禁钟春雨细，宫树野烟和。相望东桥别，微风起夕波。	0
倦游佳节负清明，禁籞芳菲未遍经。杨柳堆烟犹冉弱，杏花著雨半飘零。街头车马来还去，客里壶觞醉复醒。剩喜祥林洗尘土，吴山相对眼偏青。	0
却是春残景更佳，诗人须记许生涯。平田涨绿村村麦，嫩水浮红岸岸花。	0
丁丑，楊國忠進位司空；甲申，臨軒册命。	1
天门日射黄金榜，春殿晴曛赤羽旗。宫草微微承委佩，炉烟细细驻游丝。云近蓬莱常好色，雪残鳷鹊亦多时。侍臣缓步归青琐，退食从容出每迟。	0
河阳春在否，柳外小朱扉。曲径蛇应斗，危檐鸟欲飞。主人同燕幕，归意属渔矶。莫待群花笑，秋风鬓绿稀。	0
一池莲菡漾红霞，并带双花足赏嗟。醉面相看谁得似，三郎夜饮玉真家。	0
陽翟大賈呂不韋適邯鄲，見之，曰：此奇貨可居！ 賈，音古。邯鄲，音寒丹。賈人居積滯貨，伺時以牟利，以異人方財貨也。 乃往見異人，說曰：吾能大子之門！ 說，式芮翻。 異人笑曰：且自大   君之門！不韋曰：子不知也，吾門待子門而大。異人心知所謂，乃引與坐，深語。不韋曰：秦王老矣。太子愛華陽夫人，夫人無子。子之兄弟二十餘人，子傒有秦 章：十二行本秦作承；乙十一行本同；孔本同；退齋校同。 國之業， 華，戶化翻；下同。子傒，蓋秦太子之子，愛而居長者。康曰：傒，胡啓切。余謂傒字卽左傳高傒之傒。陸德明曰：傒，音兮。 士倉又輔之。 姓譜：士姓，晉士蔿之後。 子居中，不甚見幸，久質諸侯。太子卽位，子不得爭爲嗣矣。 質，音致。嗣，祥吏翻。 異人曰：然則柰何？不韋曰：能立適嗣者，獨華陽夫人耳。 適，讀曰嫡；下爲適同。 不韋雖貧，請以千金爲子西遊，立子爲嗣。異人曰：必如君策，請得分秦國與君共之。不韋乃以五百金與異人，令結賓客。復以五百金買奇物玩好， 復，扶又翻。好，呼到翻。 自奉而西，見華陽夫人之姊，而以奇物獻於夫人，因譽子異人之賢， 譽，音余。 賓客徧天下，常日夜泣思太子及夫人，曰：異人也以夫人爲天！夫人大喜。不韋因使其姊說夫人曰： 說，式芮翻。 夫以色事人者，色衰則愛弛。 夫，音扶。 今夫人愛而無子，不以繁華時蚤自結於諸子中賢孝者，舉以爲適， 適，讀曰嫡。 卽色衰愛弛，雖欲開一言，尙可得乎！今子異人賢，而自知中子 中，讀曰仲。 不得爲適，夫人誠以此時拔之，是子異人無國而有國，夫人無子而有子也，則終身有寵於秦矣。夫人以爲然，承間言於太子曰： 間，古莧翻。 子異人絕賢， 毛晃曰：絕，奇冠也，相去遼遠也。 來往者皆稱譽之。因泣曰：妾不幸無子，願得子異人立以爲子 章：十二行本子作嗣；乙十一行本同；孔本同。 以託妾身！太   子許之，與夫人刻玉符，約以爲嗣，因厚餽遺異人， 嗣，祥吏翻。遺，于季翻。 而請呂不韋傅之。異人名譽盛於諸侯。	1
通鑑二百一十八	1
人间花少。菊小芙蓉老。冷澹仙人偏得道。买定西风一笑。前身原是疏梅。黄姑点碎冰肌。惟有暗香长在，饱参清露霏微。	0
元封元年辛未前一一○應劭曰：始封泰山，故改元。	1
团簇繁英玉碎圆，露晞日暖欲生烟。亲从后土分奇种，不是人间聚八仙。	0
天眷君陈旧在东，归朝人看大司空。黄河岸畔长无事，沧海东边独有功。已变畏途成雅俗，仍过旧里揖秋风。一门累叶凌烟阁，次第仪形汉上公。	0
才子风流咏晓霞，倚楼吟住日初斜。惊杀东邻绣床女，错将黄晕压檀花。	0
流光转毂。乌飞兔走争相逐。火云方见奇峰簇。飒飒西风，惊堕井梧绿。隙驹莫叹年华速。新凉且喜消炎酷。休将闲事萦心曲。红滴真珠，初榨玉醅熟。	0
丙申，以安北司馬夏侯祖歡爲兗州刺史。 代徐遺寶。 三月，己亥，內外戒嚴。 考異曰：宋本紀宋略皆作癸亥，下有辛丑。按長曆，是月戊戌朔，癸亥二十六日，辛丑乃四日也；當作己亥。 辛丑，以徐州刺史蕭思話爲江州刺史， 欲以代臧質。 柳元景爲雍州刺史。 欲以代朱脩之。雍，於用翻。 癸卯，以太子左衞率龐秀之爲徐州刺史。 欲以代蕭思話。	1
拂水双飞来去燕，曲槛小屏山六扇。春愁凝思结眉心，绿绮懒调红锦荐。话别情多声欲战，玉箸痕留红粉面。镇长独立到黄昏，却怕良宵频梦见。	0
陇头水欲绝，陇水不堪闻。碎影摇枪垒，寒声咽幔军。素从盐海积，绿带柳城分。日落天边望，逶迤入塞云。秦陇逼氐羌，征人去未央。如何幽咽水，并欲断君肠。西注悲穷漠，东分忆故乡。旅魂声搅乱，无梦到咸阳。	0
为爱溪流箭样湍，戏抛乱石障清澜。忽如亚父撞玉斗，又似仲尼鸣象环。整北移南教尽怒，从朝至午不知还。便饶滟滪三巴峡，也当龙门八节滩。	0
灵芽呈雀舌，北苑雨前春。入贡先诸夏，分甘及近臣。越瓯犹借渌，蒙顶敢争新。鸿渐茶经在，区区不遇真。	0
只只含芦背晓霜，尽随鸳鹭立寒塘。晚来渔棹惊飞去，书破遥天字一行。	0
此生休戚已前期，命薄天公不可移。一饮且同今日醉，数篇曾见古人诗。青山招我成长计，白发欺人亦太痴。莫与老翁疑甲子，当年犹记会沙随。	0
堕虹际。层观翠冷玲珑，五云飞起。玉虬萦结城根，澹烟半野，斜阳半市。瞰危睇。门巷去来车马，梦游宫蚁。秦鬟古色凝愁，镜中暗换，明眸皓齿。东海青桑生处，劲风吹浅，瀛洲清泚。山影泛出琼壶，碧树人世。枪芽焙绿，曾试云根味。岩流溅、涎香惯搅，娇龙春睡。露草啼清泪。酒香断到，文丘废隧。今古秋声里。情漫黯、寒鸦孤村流水。半空画角，落梅花地。	0
春晚寒不已，节候差季孟。木行怯初阳，水官恣馀横。滂沱连月雨，愁叹斯民病。已紊四时和，更伤群物性。园花半零落，犹逞晨妆靓。陇麦将痿摧，况值风威劲。我愿天地心，慎举阴阳柄。十雨应太平，时丰顺睿圣。庶令疵沴消，永保寒暑正。无复三月中，惨惨行冬令。	0
旧山宁要去，此有濯缨泉。晓景松枝覆，秋光月色连。行寻屐齿尽，坐对角巾偏。寂寂幽栖处，无妨请俸钱。	0
壬戌，魏主北巡。	1
俛仰塞境断，追随春事幽。碧山朝曳屐，白浪晚维舟。钟鼓鸣江渚，烟云暗郡楼。下帘煮新茗，聊为道人留。	0
老去幽栖谁比数，传君诗一邑人惊。敢叨礼亦推甥舅，借问年犹愧弟兄。今日蓍龟真有望，终身木雁两无成。凡才那可供□去，目送飞霞向赤城。	0
清夜灯前花报喜。心随社燕凉风起。云路修成宝月时。东楼怅望君先归。沆瀣秋香生玉井。画檐深转梧桐影。看君西去侍明光。杯中丹桂一枝芳。	0
江城吹笛晚风斜，城郭人稀噪乱鸦。火冷烟青寒食过，家家门巷扫桐花。	0
突厥寇幷州， 厥，九勿翻。幷，卑名翻。 遣左屯衞大將軍竇琮等擊之。戊午，突厥寇原州，遣行軍總管尉遲敬德等擊之。 琮，徂宗翻。尉，紆勿翻。	1
二月风堪爱，悠悠天际生。向空鸣籁细，乘暝作寒轻。拂水纹层浪，穿条杌紫茎。烦君期素魄，相伴倒春清。	0
般若酒泠泠，饮多人易醒。余住天台山，凡愚那见形。常游深谷洞，终不逐时情。无思亦无虑，无辱也无荣。	0
湖山随顾盼，薄俸亦甘心。穷鬼不教富，诗魔长使吟。支颐闻落叶，隐几见栖禽。此意竟谁喻，萧萧秋夜深。	0
华林酒满劝长星，青漆楼高未称情。麝壁灯回偏照昼，雀航波涨欲浮城。钟声但恐严妆晚，衣带那知敌国轻。千古风流佳丽地，尽供哀思与兰成。	0
漢擊黥布，豨常將兵居代。漢擊斬豨，其裨將降，言燕王綰使范齊通計謀於豨所。帝使使召盧綰，綰稱病； 章：甲十五行本病下有上字；乙十一行本同；孔本同。 又使辟陽侯審食其 班志，辟陽縣屬信都國。辟，必亦翻。姓譜有審姓。食其，音異基。 御史大夫趙堯往迎燕王，因驗問左右。綰愈恐，閉匿， 謂閉其蹤跡，藏匿其人也。 謂其幸臣曰：非劉氏而王，獨我與長沙耳。往年春，漢族淮陰，夏，誅彭越，皆呂氏計。今上病，屬任呂后； 屬，之欲翻。 呂后婦人，專欲以事誅異姓王者及大功臣。乃遂稱病不行，其左右皆亡匿。語頗泄，辟陽侯聞之，歸，具報上，上益怒；   又得匈奴降者，言張勝亡在匈奴爲燕使。於是上曰：盧綰果反矣！春，二月，使樊噲以相國將兵擊綰，立皇子建爲燕王。	1
我有忘忧号，君为忧世人。欲忧忧底事，胡不暂怡神。	0
幽平 嚴：平改幷。 之兵皆懷會恩，不樂屬二王， 樂，音洛。 請於寶曰：淸河王勇略高世，臣等與之誓同生死，願陛下與皇太子諸王留薊宮，臣等從王南解京師之圍，還迎大駕。寶左右皆惡會， 惡，烏路翻。 言於寶曰：淸河王不得爲太子，神色甚不平。且其才武過人，善收人心；陛下若從衆請，臣恐解圍之後，必有衞輒之事。 衞靈公世子蒯聵出奔，靈公立其子輒。靈公卒，輒立，蒯聵復入，輒拒而不納。 寶乃謂衆曰：道通年少， 會，字道通。少，詩照翻。 才不及二王， 二王，謂農隆。 豈可當專征之任！且朕方自統六師，杖會以爲羽翼，何可離左右也！ 離，力智翻。 衆不悅而退。	1
枪旗猎猎动风缨，土雨如云杀气腥。认得打围枯草际，霜雕飞趁海东青。	0
归人乘野艇，带月过江村。正落寒潮水，相随夜到门。	0
趙郡王孝恭帥戰艦二千餘艘東下， 帥，讀曰率。艦，戶黯翻。艘，蘇遭翻。 蕭銑以江水方漲，殊不爲備；孝恭等拔其荆門宜都二鎭，進至夷陵。 蕭銑置宜都鎭於峽州夷道縣。夷陵縣帶峽州。 銑將文士弘將精兵數萬屯淸江， 將，卽亮翻。按水經註：淸江卽佷山夷水也，水色淸照，十丈分沙，蜀人見其澄淸，因名淸江。吳分漢南郡之巫縣立沙渠縣，後周於縣立施州，淸江郡，隋廢郡及州爲淸江縣。 癸巳，孝恭擊走之，獲戰艦三百餘艘，殺溺死者萬計，追奔至百里洲。 自淸江而東，過歸州峽州，而後至百里洲。 士弘收兵復戰， 復，扶又翻。 又敗之，進入北江。 百里洲，在枝江縣江中，江水至此分流，出百里洲北而東流者，因謂之北江。敗，補邁翻。 銑江州總管蓋彥舉以五州來降。 梁以漢夷道縣置宜都郡宜昌縣，後周置江州，隋廢爲巴山縣，屬淸江郡，蕭銑蓋復置江州於此。蓋，古盍翻。	1
良宵乐未央，促席团栾坐。佳人意慇勤，唱歌属余和。幽期贵阔略，醉语多丛脞。沈沈玉卮酒，量浅难负荷。岂不怀极欢，恐重宾友过。褰帷望明河，山月衔半破。回轩互追奔，伞拂檐瓦堕。	0
梁山回首几悲辛，来对江城拂塞尘。枕曲漱醪真下策，推书扑笔更痴人。如君自是声华旧，及我相逢笑语新。便倒诗筒费褒饰，坐知摇落变青春。	0
乞灵风鹤屐折齿，壁后寘人汗如洗。樵渔杂沓坐林间。蜉蝣尘埃不可攀，石头扰扰柴桑閒。	0
云情雨意商量雪。	0
玉绳低转斗阑干。欠温春酒寒。夜长风劲怯衣单。有人哦二山。蟾欲满，雁初还。桃花微破颜。枕痕犹带断红残。无言心自闲。	0
忆昨为吏日，折腰多苦辛。归来不自适，无计慰心神。手栽两树松，聊以当嘉宾。乘春日一溉，生意渐欣欣。清韵度秋在，绿茸随日新。始怜涧底色，不忆城中春。有时昼掩关，双影对一身。尽日不寂莫，意中如三人。忽奉宣室诏，徵为文苑臣。闲来一惆怅，恰似别交亲。早知烟翠前，攀玩不逡巡。悔从白云里，移尔落嚣尘。	0
天门夜上宾出日，万里红波半天赤。归来平地看跳丸，一点黄金铸秋橘。太华峰头作重九，天风吹滟黄花酒。浩歌驰下腰带鞓，醉舞崩崖一挥手。神游八极万缘虚，下视蚊雷隐污渠。大千一息八十返，笑厉东海骑鲸鱼。三韩王子西求法，凿齿弥天两勍敌。过江风急浪如山，寄语舟人好看客。	0
白云县北千山口，青岁欲开残雪后。前驱锦带鱼皮鞮，侧佩金璋虎头绶。南郑侯家醉落晖，东关陌上著鞭归。愁看野马随官骑，笑取秦人带客旗。使者下车忧疾苦，豪吏销声出公府。万里歌钟相庆时，巴童声节渝儿舞。	0
三月，邵陵元侯曹眞卒。	1
薛老峰南更近西，小楼高阁与云齐。中山酒熟中元节，归去从他醉似泥。	0
帝子御飞龙，鼎湖叫奚为。玉京郁崔嵬，银河汎渺瀰。俯首视红尘，万蚁纷何知。乘云游八极，手玩珊瑚枝。汤武事干戈，此事矧肯期。但闻穆天子，八骏曾瑶池。	0
冬，十月，甲戌，隋廢河南道行臺省， 去年二月，隋置河南道行臺省。 以秦王俊爲秦州總管，隴右諸州盡隸焉。 秦州天水郡。	1
争那金乌何，头上飞不住。红炉漫烧药，玉颜安可驻。今年花发枝，明年叶落树。不如且饮酒，莫管流年度。	0
斗酒渭城边，垆头耐醉眠。梨花千树雪，杨叶万条烟。惜别添壶酒，临岐赠马鞭。看君颍上去，新月到家圆。	0
幽居盼天造，胡息运行机。春葩妍既荣，秋叶瘁以飞。滔滔川之逝，日没月光辉。所贵法乾健，于道悟入微。任彼声势徒，得志方誇毗。	0
夜寒欺老人，展转睡不足。长年怕为客，况此空斋宿。嗈嗈度云雁，瑟瑟受霜竹。冻骹冷如植，未觉重衾燠。天明起盥栉，淡日初照屋。寄声家具酒，买鱼烹雁鹜。	0
君不见益州城西门，陌上石笋双高蹲。古来相传是海眼，苔藓蚀尽波涛痕。雨多往往得瑟瑟，此事恍惚难明论。恐是昔时卿相墓，立石为表今仍存。惜哉俗态好蒙蔽，亦如小臣媚至尊。政化错迕失大体，坐看倾危受厚恩。嗟尔石笋擅虚名，后来未识犹骏奔。安得壮士掷天外，使人不疑见本根。	0
不遇修寺日，无钱入影堂。故来空礼拜，临去重添香。僧得名难近，灯传火已长。发心依止后，借住有邻房。	0
授受须知道一同，机缄默运仰神功。重轮赫日当天照，万国阳和淑气中。	0
安车就第上优贤，不使当关损晏眠。勋重旧更三府地，体强初过六身年。游篮净贮茶经具，醉幕閒垂酒颂天。独念相如久称疾，时时令预雪台篇。	0
峯州刺史王升朝叛；庚辰，安南都護武陵韓約討斬之。 舊志：峯州至京師一萬一千五百里。宋白曰：峯州，治嘉寧縣，漢麊泠縣地。武陵，漢臨沅縣之地，隋置武陵縣，唐帶朗州。朝，直遙翻。	1
九旗云布临嵩室，万骑星陈集颍川。瑞液含滋登禹膳，飞流荐响入虞弦。山扉野径朝花积，帐殿帷宫夏叶连。微臣献寿迎千寿，愿奉尧年倚万年。	0
鹄袍再著姑行法，雁塔重来定策名。大尹前呵宽贾岛，相君十反访州平。故溪旧有钓鱼石，平地今多陷马坑。不信天公囚两鸟，一鸣会遣百虫惊。	0
芸阁新衔捧诏归，历阳湖畔拜庭闱。已闻爱子披朱绂，犹学婴儿著綵衣。饭馈海陵红稻软，鲙擎淮水白鱼肥。吾生自失荣亲禄，谩踏花砖入北扉。	0
主簿尉祐，姦佞傾險， 尉，姓也，讀如字。 與彭濟俱執梁熙，光寵信之；祐譖殺名士姚皓等十餘人，涼州人由是不悅。 昔齊人伐燕，勝之。孟子曰：取之而燕民悅，則取之；取之而燕民不悅，則勿取。其後燕卒報齊。呂光始得涼土而無以收涼人之心，宜其有國不永也。 光以祐爲金城太守，祐至允吾， 允吾，漢縣，屬金城郡，晉省。據水經註，允吾在廣武西北，其地在當時蓋屬廣武郡界。劉昫曰：唐鄯州龍支縣，本漢允吾縣，後漢改曰龍耆，後魏改曰金城，又改曰龍支。積石山在今縣南。允，音鉛。吾，音牙。 襲據其城以叛；姜飛擊破之，祐奔據興城。 以載記參考水經，興城當在允吾之西，白土之東。	1
齊主娶趙郡李希宗之女，生子殷及紹德；又納段韶之妹。及將建中宮，高隆之高德   政欲結勳貴之援，乃言漢婦人不可爲天下母，宜更擇美配。帝不從。丁亥，立李氏爲皇后， 考異曰：典略在五月乙丑。今從北齊帝紀。 以段氏爲昭儀，子殷爲皇太子。庚寅，以庫狄干爲太宰，彭樂爲太尉，潘相樂爲司徒，司馬子如爲司空。辛卯，以淸河王岳爲司州牧。	1
李存顥等爲克寧謀，因晉王過其第， 爲，于僞翻。過，音戈。 殺承業存璋，奉克寧爲節度使，舉河東九州附于梁， 河東領幷遼沁汾石忻代嵐憲九州。 執晉王及太夫人曹氏送大梁。太原人史敬鎔，少事晉王克用，居帳下，見親信， 少，詩照翻。 克寧欲知府中陰事，召敬鎔，密以謀吿之。敬鎔陽許之，入吿太夫人，太夫人大駭，召張承業，指晉王謂之曰：先王把此兒臂授公等，   如聞外間謀欲負之，但置吾母子有地，勿送大梁，自他不以累公。 累，力瑞翻。 承業惶恐曰：老奴以死奉先王之命，此何言也！晉王以克寧之謀吿，且曰：至親不可自相魚肉，吾苟避位，則亂不作矣。承業曰：克寧欲投大王母子於虎口，不除之豈有全理！乃召李存璋吳珙及假子李存敬長直軍使朱守殷，使陰爲之備。壬戌，置酒會諸將於府舍，伏甲執克寧存顥於座。晉王流涕數之曰： 數，所具翻。 兒曏以軍府讓叔父，叔父不取。今事已定，柰何復爲此謀， 復，扶又翻；下同。 忍以吾母子遺仇讎乎！ 遺，唯季翻。仇讎，謂梁也。 克寧曰：此皆讒人交構，夫復何言！是日，殺克寧及存顥。 李克寧之奉存勗，初焉非不忠順，其後外搖於讒口，內溺於悍妻，以至變節而殺其身。地親而屬尊者，居主少國疑之時，可不戒哉！	1
三年乙亥前四六	1
癸亥，寧都公自岐州至長安，甲子，卽天王位， 諱�，小名統萬突，安定公泰之長子也。泰臨夏州，帝生於統萬，因以名之。 大赦。	1
京洛春应老，河边初解颜。碧浮烟际草，翠滴雨馀山。目极褰帷外，诗成揽辔间。满川桃李色，共喜传车还。	0
史炤釋文曰：允，音鉛。海陵本同。余按漢書音義，惟允吾縣音鉛牙，允街縣音鉛街，此外無音。	1
靖安院里辛夷下，醉笑狂吟气最粗。莫问别来多少苦，低头看取白髭须。	0
輶车骆马往从谁，梦浦兰台日更迟。欲识桃花最多处，前程问取武陵儿。	0
侍御史來子珣誣尙衣奉御劉行感兄弟謀反，皆坐誅。	1
久不到西陵，重来扣便?。眼吞沧海碧，帆卷越山青。路远人烟盛，官清风浪停。片时登岸口，小立望云亭。	0
安知先长老，不是昔勤公。尔有五七字，今无六一翁。	0
老丑移形转可吁，凋零已到骨之馀。似因漱石磨成磷，幸免投梭折得疏。根笋尚如儿龀短，医师欲实火田虚。喜无乾胏劳吾决，含咀犹能味古书。	0
日落边城旌旆愁，汉家铁马正防秋。慇勤送子西征路，弩力班超万里侯。	0
彭阳昔游说，愿谒南郢都。王果尚未达，况从夷节谟。岂知晋叔向，无罪婴囚拘。临难俟解纷，独知祁大夫。举雠且不弃，何必论亲疏。夫子觉者也，其能遗我乎。	0
盛德初融后，潜阴未姤时。侍臣占易象，明两作重离。	0
须教相并檐前望，被飞絮、扑簌香腮。	0
塞上萧萧雨更风，秋来兴味与谁同。短檠聊和灯前句，长槊休誇马上功。挽二石弓陪一校，操方寸管较诸公。到头等是为形役，尽付掀髯一笑中。	0
制：州縣長吏，非奉有敕旨，毋得擅立碑。 長，知兩翻。	1
三载烟岚在岭陬，几番清梦到松楸。每怜老子身关塞，长忆童时某水丘。今得归来访渔隐，不妨高卧老菟裘。据鞍矍铄成何事，徒愧平生马少游。	0
风帆等骏马，突出不受羁。群山望如豆，转盼罗窗扉。顷居长安城，小驷驱以驰。尘埃困烦促，滞留费忧思。不知葭苇乡，閟此天地奇。鸥禽亦佳尚，洁身固我师。下上万顷光，夫岂矜其私。物生各有适，我适君无之。掀髯倚柁楼，一笑了百痴。商歌讵成音，逝者方如斯。	0
秋，八月，戊寅，以陝虢觀察使崔郾爲鄂岳觀察使。 陝，式冉翻。郾，於幰翻。 鄂岳地囊山帶江，處百越巴蜀荆漢之會， 處，昌呂翻。 土多羣盜，剽行舟， 剽，匹妙翻。 無老幼必盡殺乃已。郾至，訓卒治兵，作蒙衝追討， 蒙衝，戰船也。治，直之翻。 歲中，悉誅之。郾在陝，以寬仁爲治， 治，直吏翻；下同。 或經月不笞一人，及至鄂，嚴峻刑罰；或問其故，郾曰：陝土瘠民貧，吾撫之不暇，尙恐其驚；鄂地險民雜，夷俗慓狡爲姦， 慓，匹妙翻。 非用威刑，不能致治。 治，直吏翻。 政貴知變，蓋謂此也。	1
鄙夫十年江海客，岸草汀鸥随步屧。稍收晚景付长竿，河伯供鱼慰弹铗。烟云不锁北阙心，飞出乱山青万叠。束书却入国东门，觚棱瑞日明书笈。蹇驴破晓踏春泥，谁家暖气生牙颊。门前宾客鄙可怜，纷如寒蚕饥望叶。主人看屋客看地，士气萧条无一捻。迩年恰得玉堂家，名在执鞭犹炜烨。玉堂丈人廊庙资，宝带垂鱼光绕胁。棣萼青春自一门，璇题白日常三接。侧闻好士礼作罗，纤鳞弱翮归渔猎。蹉跎岁晚曳裾人，半彫鬓绿仍随牒。涧溪幽菜傥可羞，试杂万钱聊一筴。	0
丹州都指揮使高彥珣殺契丹所署刺史，自領州事。	1
大号成命，思文配天。神光肸蚃，龙驾言旋。眇眇阊阖，昭昭上玄。俾昌而大，于斯万年。	0
仆诉无衣婢诉饥，老妻终日不开眉。十年待得齐瓜熟，又似齐瓜未熟时。	0
西湖创置自房公，心匠纵横造化同。见说凤池推独步，高名何事滞川中。	0
春工领略。点破群花萼。对流景，伤沦落。踏青心缕懒，病酒情怀恶。无奈处，东风故故吹帘幕。腕玉宽金约。一去音容邈。鱼与雁，应难托。从前多少事，不忍思量著。心撩乱，斜阳影在栏干角。	0
蚁无秋衣雁有裘，霜天谋食各自愁。雁声寒死叫不歇，蚁膝冻僵行复休。先生苦吟日色晚，老铃来催吃朝饭。小儿诵书呼不来，案头冷却黄齑面。	0
绝壁中嵌空，秀石下插地。缅怀玉局仙，于此冠盖萃。云泉俨昨游，卉木遗古意。青山日迎客，何者传姓字。斯人千载名，揽胜乃馀事。	0
交州都督遂安公壽以貪得罪， 遂安公壽，宗室也。 上以瀛州刺史盧祖尙才兼文武，廉平公直，徵入朝，諭以交趾久不得人，須卿鎭撫。祖尙拜謝而出，旣而悔之，辭以舊疾。上遣杜如晦等諭旨曰：匹夫猶敦然諾， 敦然諾，猶重然諾也。言旣許人，則必踐言。 柰何旣許朕而復悔之！祖尙固辭。戊子，上復引見，諭之， 復，扶又翻。見，賢遍翻。 祖尙固執不可。上大怒曰：我使人不行，何以爲政！命斬於朝堂， 閣本太極宮圖：東西朝堂在承天門左右。承天門，外朝也。東朝堂之前有肺石，西朝堂之前有登聞鼓。 尋悔之。他日，與侍臣論齊文宣帝何如人？魏徵對曰：文宣狂暴，然人與之爭，事理屈則從之。有前靑州長史魏愷使於梁還，除光州長史，不肯行， 長，知兩翻。使，疏吏翻；下同。 楊遵彥奏之。文宣怒，召而責之。愷曰：臣先任大州， 章：十二行本州下有長史二字；乙十一行本同；孔本同；張校同。 使還，有勞無過，更得小州，此臣所以不行也。文宣顧謂遵彥曰：其言有理，卿赦之。此其所長也。 楊愔，字遵彥，相齊文宣帝，大見親任。 上曰：然。曏者盧祖尙雖失人臣之義，朕殺之亦爲太暴，由此言之，不如文宣矣！命復其官蔭。 復其   官，則得蔭其子若孫。唐制，凡用蔭：一品，子正七品上；二品，子正七品下；三品，子從七品上；從三品，子從七品下；正四品，子正八品上；從四品，子正八品下；正五品，子從八品上；從五品及國公子，從八品下。三品以上，蔭曾孫；五品以上，蔭孫；孫降子一等，曾孫降孫一等，贈官降正官一等，死事者與正官同。郡縣公子視從五品孫，縣男以上子降一等，勳官二品子又降一等，二王後孫視正三品。	1
山合群峰路屈盘，溪行九折势蜿蜒。云根长伴仙人迹，元盖潜通大涤天。玉殿香消人寂寂，石坛花落草芊芊。黄冠解识寻幽兴，为洗寒铛煮碧泉。	0
先是，魏主遣中書監高閭治古樂； 先，悉薦翻。治，直之翻。 會閭出爲相州刺史，是歲，表薦著作郞韓顯宗大樂祭酒公孫崇參知鍾律，帝從之。 大樂祭酒，蓋太和中初置是官。	1
吾乃当涂，弃儒奉道，遵行圣诲多年。已逾三纪，截灭六尘缘。因习业、自营度日，未尝谒见豪贤。般若力，掀翻烦恼，坦荡独翛然。来斯，十四载，装銮佛像，塔宇尽光鲜。造遮晹石道，直至水?边。都系束修己镪，舍为助道安禅。知惭愧，了无所得，本觉性明圆。	0
史炤釋文曰：閩中，郡名，卽南越地，余按閩中乃漢閩越地，非南越地；梁亦未嘗置閩中郡。下卷陳武帝永定元年誤同。	1
不记江城分袂初，几年东北望门闾。寒温一纸无非便，忧病千端自作疏。莫忘折梅寻胜事，悬知视草报初除。及兹郡舍多閒日，早著山中未了书。	0
闻道归舟泊浅沙，篮舆出郭日初斜。新传赋咏来梁苑，旧识芝兰向谢家。遣兴只凭樽有酒，感时愁见树飞花。相逢未款还相别，回首长亭鬓欲华。	0
地迥湖宽春草酥，年年此地牧天驹。玉花骢里龙归去，金粟堆前鸟自呼。苑厩尚虚三万柱，柳林集得许多乌。即今未有王良眼，山子飞黄岂是无。	0
二圣多能似仲尼，储皇家学自庭闱。银钩已有淳熙脚，玉句仍传德寿衣。	0
约住山云倚断栏，云如秋薄与山环。为山醉矣无山句，山不负予予负山。	0
冬，十月，下詔曰：南越東甌，咸伏其辜；西蠻北夷，頗未輯睦； 師古曰：輯，與集同。集，和也。 朕將巡邊垂，躬秉武節，置十二部將軍，親帥師焉。 帥，讀曰率。 乃行，自雲陽 班志，雲陽縣屬左馮翊。 北歷上郡西河五原， 元朔四年置西河郡，其地自汾石州西北至塞下。 出長城，北登單于臺， 杜佑曰：單于臺在雲州雲中縣西北百餘里。 至朔方，臨北河； 章：十四行本河下有勒兵十八萬騎，旌旗徑千餘里，以見武節，威匈奴十九字；乙十一行本同；張校同。 遣使者郭吉吿單于曰：南越王頭已縣於漢北闕。 縣，古懸通。 今單于能戰，天子自將待邊； 將，卽亮翻。 不能，卽南面而臣於漢，何徒遠走亡匿於幕北寒苦無水草之地，毋爲也！語卒而單于大怒， 卒，子恤翻。 立斬主客見者， 師古曰：主客，   主接諸客者也。見者，謂引見郭吉於單于者。 而留郭吉，遷之北海上。然匈奴亦讋， 讋，之涉翻。師古曰：失氣也。 終不敢出。上乃還，祭黃帝冢橋山， 應劭曰：橋山在上郡陽周縣。 釋兵須如。 須如，地名。考異曰：漢書作涼如，今從史記。 上曰：吾聞黃帝不死，今有冢，何也？公孫卿曰：黃帝已仙上天，羣臣思慕，葬其衣冠。 考異曰：史記漢書皆云或對；漢武故事云公孫卿對，今取之。 上歎曰：吾後升天，羣臣亦當葬吾衣冠於東陵乎？ 東陵，謂茂陵也。在長安東，故曰東陵。 乃還甘泉，類祠太一。 師古曰：類祠，謂以事類而祭也。	1
白浪摇天，青阴涨地，一片野怀幽意。杨花点点是春心，替风前、万花吹泪。遥岑寸碧。有谁识、朝来清气。自沈吟、甚流光轻掷，繁华如此。斜阳外。隐约孤村，隔坞闲门闭。渔舟何似莫归来，想桃源、路通人世。危桥静倚。千年事、都消一醉。谩依依，愁落鹃声万里。	0
凭阑却忆骑鲸客，把酒临风手自招。细雨声中停去马，夕阳影里乱鸣蜩。	0
斜日撩归兴，飘然李郭舟。旄麾明两岸，管吹落沧洲。要与民行乐，那须酒换愁。遥知陶靖节，临赋喜清流。	0
者边走，那边走，只是寻花柳。那边走，者边走，莫厌金杯酒。	0
休沐忻逢上元节，华堂高宴且盘桓。峨冠屡舞人多醉，刻烛狂吟夜向阑。月上珠帘侵坐白，霜飞碧瓦透衣寒。铜壶漏彻东方曙，归骑纷纷未尽欢。	0
朱滔遣人以蠟書置髻中遺朱泚， 遺，唯季翻。 欲與同反；馬燧獲之，幷使者送長安，泚不之知。上驛召泚於鳳翔，至，以蠟書幷使者示之，泚惶恐頓首請罪。上曰：相去千里，初不同謀，非卿之罪也。因留之長安私第， 大曆九年，朱泚請入朝，代宗爲之築大第於京師，事見二百二十五卷。考異曰：幸奉天錄曰：上命還私第，但絕朝謁，日給酒肉而已。以內侍一人監之。今從實錄及舊傳。 賜名園腴田錦綵金銀甚厚，以安其意；其幽州·盧龍節度太尉中書令並如故。 爲朱泚失兵權乘時逆上張本。	1
庚戌，魏賜爾朱榮子义羅爵梁郡王。	1
益州沙門孫天英帥徒數千人夜攻州城，武陵王紀與戰，斬之。	1
春，正月，尙書左僕射劉毅致仕，尋卒。 考異曰：晉春秋在七年十月，今從本傳。	1
郡古低临水，城荒早闭门。岸沙分路细，江南带云昏。山岂缘诗瘦，楼应厌市喧。前朝碑尚在，半已蚀苔痕。	0
賀若弼復坐事下獄， 若，人者翻。復，扶又翻。下，遐嫁翻。 上數之曰： 數，所具翻。又，所主翻。 公有三太猛：嫉妬心太猛，自是非人心太猛，無上心太猛。旣而釋之。他日，上謂侍臣曰：弼將伐陳，謂高熲曰：陳叔寶可平也。不作高鳥盡良弓藏邪？ 熲，居永翻；下同。范蠡告大夫種嘗有是言。邪，音耶；下同。 熲云：必不然。及平陳，遽索內史，又索僕射。 索，山客翻。射，寅謝翻。   我語熲曰： 語，牛倨翻；下同。 功臣正宜授勳官， 隋置上柱國至帥都督凡十一等，爲勳官。 不可預朝政。 朝，直遙翻。 弼後語熲：皇太子於己，出口入耳，無所不盡。公終久何必不得弼力，何脈脈邪！ 脈脈，有言不得吐之意。 意圖廣陵，又圖荆州，皆作亂之地，意終不改也。	1
早已棋中悟死生，不须须上看勋名。风吹酒面秋情眇，月透诗肠夜未清。	0
昔日河阳县，氛氲香气多。曹娘娇态尽，春树不堪过。	0
药条药甲润青青，色过棕亭入草亭。苗满空山惭取誉，根居隙地怯成形。	0
眼有紫棱安用，眉无黄色何妨。自断非封侯相，尚堪作牧牛郎。	0
建德列陳，自辰至午，士卒飢倦，皆坐列， 杜預曰：士皆坐列，言無鬭志。 又爭飮水，逡巡欲退。 逡，七倫翻。 世民命宇文士及將三百騎經建德陳西，馳而南上， 所以嘗敵也。將，卽亮翻，又音如字。騎，奇寄翻；下同。上，時掌翻。 戒之曰：賊若不動，爾宜引歸，動則引兵東出。士及至陳前，陳果動，世民曰：可擊矣！時河渚馬亦至，乃命出戰。世民帥輕騎先進， 帥，讀曰率；下同。 大軍繼之，東涉汜水，直薄其陳。 薄，迫也。 建德羣臣方朝謁，唐騎猝來，朝臣趨就建德，建德召騎兵使拒唐兵，騎兵阻朝臣不得過，建德揮朝臣令卻， 朝，直遙翻。 進退之間，唐兵已至，建德   窘迫，退依東陂。竇抗引兵擊之，戰小不利。世民帥騎赴之，所向皆靡。淮陽王道玄挺身陷陳，直出其後，復突陳而歸， 窘，渠隕翻。復，扶又翻，又音如字。 再入再出，飛矢集其身如蝟毛， 蝟，于貴翻；蟲似豪猪而小。爾雅曰：彙毛刺是也。 勇氣不衰，射人，皆應弦而仆。世民給以副馬，使從己。於是諸軍大戰，塵埃漲天。世民帥史大柰程知節秦叔寶宇文歆等卷旆而入， 歆，許今翻。卷，讀曰捲。 出其陳後， 陳，讀曰陣。 張唐旗幟， 幟，昌志翻。 建德將士顧見之，大潰， 將，卽亮翻。 追奔三十里，斬首三千餘級。建德中槊， 中，竹仲翻。槊，色角翻。 竄匿於牛口渚。車騎將軍白士讓楊武威逐之，建德墜馬，士讓援槊欲刺之， 騎，奇寄翻。援，于元翻。刺，七亦翻。 建德曰：勿殺我，我夏王也，能富貴汝。 言得我以獻則富貴也。夏，戶雅翻。 武威下擒之， 下馬擒之也。 載以從馬， 從，才用翻。 來見世民。世民讓之曰：我自討王世充，何預汝事，而來越境，犯我兵鋒！建德曰：今不自來，恐煩遠取。建德將士皆潰去，所俘獲五萬人，世民卽日散遣之，使還鄕里。	1
平湖岸侧见高坟，万土衔来燕雀群。鉴面无波天一色，此中文藻似储君。	0
乙卯之春凤诏颁，二孙指拟上春官。兰宫绾却蓝袍了，犹恨麻衣泪未乾。	0
張文禮遣使吿亂于晉王，且奉牋勸進，因求節鉞。晉王方置酒作樂，聞之，投盃悲泣，欲討之。僚佐以爲文禮罪誠大，然吾方與梁爭，不可更立敵於肘腋，宜且從其請以安之。王不得已，夏，四月，遣節度判官盧質承制授文禮成德留後。 晉王雖欲撫安之，而張文禮不能自安也。爲興兵討文禮張本。	1
濯濯何年有，先公手种成。至今揩痒虎，来认读书声。	0
满目悲凉意，凭谁断送秋。寻僧求竹舍，俯槛得江流。天末高低雁，波间出没鸥。时危身局促，却羡汝无愁。	0
因缘苟合会，万里犹同乡。运命倘不谐，隔壁无津梁。传语王家子，何为不自量？	0
清晓华芝度景阳，凝严又许对西厢。通宵客梦闻钧吹，几日朝衣带御香。东观图书经屡读，旧溪桃李见新芳。三千文字皆奇册，饱死侏儒讵足量。	0
乌樯风缆欲飞翾，拍岸惊涛挽不前。曲浦涨沙仍积冻，疏林斜日自生烟。崎嵚道路真堪笑，放浪江湖已判年。一枕昼眠无好梦，空惭边老腹便便。	0
柏炉烟冷尚馀薰，老去孤城愈不群。沙上晚晴知独往，堂中秋思与谁分。隔溪有伴萧萧竹，对户无情冉冉云。南北东西均是寄，定回归雁不应闻。	0
淮南節度使陳少遊拔海密二州，李納復攻陷之。 使，疏吏翻。少，始照翻。復，扶又翻，又音如字；下不復同。	1
客有故园思，潇湘生夜愁。病依居士室，梦绕羽人丘。味道怜知止，遗名得自求。壁空残月曙，门掩候虫秋。谬委双金重，难徵杂佩酬。碧霄无枉路，徒此助离忧。	0
豫樟生深山，七年而后知。挺高二百尺，本末皆十围。天子建明堂，此材独中规。匠人执斤墨，采度将有期。孟冬草木枯，烈火燎山陂。疾风吹猛燄，从根烧到枝。养材三十年，方成栋梁姿。一朝为灰烬，柯叶无孑遗。地虽生尔材，天不与尔时。不如粪土英，犹有人掇之。已矣勿重陈，重陈令人悲。不悲焚烧苦，但悲采用迟。赫赫京内史，炎炎中书郎。昨传徵拜日，恩赐颇殊常。貂冠水苍玉，紫绶黄金章。佩服身未暖，已闻窜遐荒。亲戚不得别，吞声泣路旁。宾客亦已散，门前雀罗张。富贵来不久，倏如瓦沟霜。权势去尤速，瞥若石火光。不如守贫贱，贫贱可久长。传语宦游子，且来归故乡。促织不成章，提壶但闻声。嗟哉虫与鸟，无实有虚名。与君定交日，久要如弟兄。何以示诚信，白水指为盟。云雨一为别，飞沈两难并。君为得风鹏，我为失水鲸。音信日已疏，恩分日已轻。穷通尚如此，何况死与生。乃知择交难，须有知人明。莫将山上松，结托水上萍。翩翩两玄鸟，本是同巢燕。分飞来几时，秋夏炎凉变。一宿蓬筚庐，一栖明光殿。偶因衔泥处，复得重相见。彼矜杏梁贵，此嗟茅栋贱。眼看秋社至，两处俱难恋。所托各暂时，胡为相叹羡。婆娑园中树，根株大合围。蠢尔树间虫，形质一何微。孰谓虫之微，虫蠹已无期。孰谓树之大，花叶有衰时。花衰夏未实，叶病秋先萎。树心半为土，观者安得知。借问虫何在，在身不在枝。借问虫何食，食心不食皮。岂无啄木鸟，觜长将何为。	0
黄鹤佐丹凤，不能群白鹇。拂云游四海，弄影到三山。遥忆君轩上，来下天池间。明珠世不重，知有报恩环。	0
非独苏仙念老穷，古灵亦复荐孤忠。白头不得诸公力，惟有西塘八十翁。	0
惨淡佳城侧，穹隆百尺堂。岁时如过隙，松柏已成行。玉笋登盘美，琼醅入奠香。英灵似明月，时到此山傍。	0
人生要在行乐耳，四化相磨逝流水。溪山佳处饱遨游，莫为膻荤亲俗子。解龟谁顾谪仙人，玉局题墙亦遭嗔。世人例作叶公解，但喜画龙谁识真。何如便与尘寰绝，醉倒莫嫌茅店拙。青骢门外系垂杨，旋乞青禾剉白铁。	0
鼻中出入一毫端，不论春温与夏寒。十二时间无别法，只将心事转天盘。	0
勇有孟施舍，能无惧而已。若人学佛法，勇亦当如此。休来讲下坐，莫入禅门里。但能一切舍，管取佛欢喜。	0
心如野鹿迹如萍，谩向人间性一灵。往事不知多少梦，夜来和酒一时醒。	0
赵佗西拜已登坛，马援南征土宇宽。越国旧无唐印绶，蛮乡今有汉衣冠。江云带日秋偏热，海雨随风夏亦寒。岭北归人莫回首，蓼花枫叶万重滩。	0
鹿门山下捕鱼郎，今向江南作渴羌。无事只陪看藕样，有钱唯欲买湖光。醉来浑忘移花处，病起空闻焙药香。何事对君犹有愧，一篷冲雪返华阳。	0
聊为汤饼会亲宾，岂敢誇张堕地麟。汝若上扳曾大父，翁堪下见我先人。善和书即传家宝，儒行篇方聘席珍。莫遣父兄被嗤笑，金根谬改作金银。	0
閏月，戊午，以尙書左僕射劉遵考爲丹楊尹。	1
酒后高歌且放狂，门前闲事莫思量。犹嫌小户长先醒，不得多时住醉乡。	0
宝气媚长浔，明光法大阴。探龙殊九品，剖蚌尽千金。汉女飞升迹，鲛人感泣心。任轻从弹雀，鱼目莫相侵。	0
拟龙山、把酒酹西风，西风苦无情。似秋容不受，骚人登眺，特地悭晴。依稀两三过雁，何处是方城。目断危楼外，山远烟轻。且对黄花一笑，叹浮生易老，乐事难并。唤遏云低唱，檐溜任霏铃。问何如、乌纱折角，把芳名、盖取晋参军。东篱下，阴晴不管，输与渊明。	0
昔闻羊叔子，茅屋在东渠。岂不念归路，徘徊畏简书。乃知轩冕客，自与田园疏。殁世有遗恨，精诚何所如。嗟予寡时用，夙志在林闾。虽抱山水癖，敢希仁智居。清泉绕舍下，修竹荫庭除。幽径松盖密，小池莲叶初。从来有好鸟，近复跃鯈鱼。少室映川陆，鸣皋对蓬庐。张何旧寮寀，相勉在悬舆。常恐似伯玉，瞻前惭魏舒。	0
山中日暖春鸠鸣，逐水看花任意行。向晚归来石窗下，菖蒲叶上见题名。	0
魯陽蠻魯北鷰等起兵攻魏潁州。 魏置潁州於汝陰，又，潁川郡舊置潁州。	1
齊懷王閎薨，無子，國除。 閎，元狩六年受封。	1
贫贱难堪俗眼低，区区何事便云泥。会稽乞得无他念，祇为归来诧故妻。	0
借居未定先栽竹，为爱疏声与薄阴。一日暂无能鄙吝，数竿虽少亦萧森。窗间对了添诗料，郭外移来费俸金。自笑明年何处在，虚檐风至且披襟。	0
驿在千峰里，寒宵独此身。古坟时见火，荒壁悄无邻。月白翻惊鸟，云闲欲就人。秪应明日鬓，更与老相亲。	0
石侯守铜鞮，暑居念烦愀。营基切城角，列础出树杪。窗横四野外，转目可俱了。长风落霄极，万里吹缥缈。主人白羽扇，日日上清晓。琴樽啸佳侣，以乐军事少。晴烟抹阛阓，暮角送禽鸟。语客莫遽归，前林月将皎。	0
客星何补汉中兴，空有清风冷似冰。早遣阿瞒移汉鼎，人间何处有严陵。	0
玉斧经年不暂閒，脩成今夜月团圆。老蟾是处光皆满，飞鹊如予意未安。免与朋侪争翰墨，聊呼儿女具杯盘。饮酣尚起飘然兴，欲访群仙到广寒。	0
太學諸生三萬餘人，郭泰及潁川賈彪爲其冠， 冠，古玩翻。 與李膺陳蕃王暢更相褒重。 更，工衡翻。 學中語曰：天下模楷，李元禮；不畏強禦，陳仲舉；天下俊秀，王叔茂。 李膺，字元禮，陳蕃，字仲舉，王暢，字叔茂。 於是中外承風，競以臧否相尙， 否，音鄙。 自公卿以下，莫不畏其貶議，屣履到門。 屣履者，履不躡跟也。	1
初，吳主之立，發優詔，恤士民，開倉廩，振貧乏，科出宮女以配無妻者， 科，條也。 禽獸養於苑中者皆放之。當時翕然稱爲明主。及旣得志，粗暴驕盈，多忌諱，好酒色， 好，呼到翻。 大小失望，濮陽興張布竊悔之。或譖諸吳主，十一月，朔，興布入朝， 朝，直遙翻。 吳主執之，   徙於廣州，道殺之，夷三族。以后父滕牧爲衞將軍，錄尙書事。牧，胤之族人也。 滕胤爲孫綝所殺。	1
鹭行鸳列几时还，虎豹何曾限九关。杂沓群公半天上，婆娑老子但尘间。平戎正倚二三策，招隐休论大小山。浯水断崖磨欲尽，凭君染笔续彪斑。	0
雪霁花梢春欲到。饯腊迎春，一夜花开早。青帝回舆云缥缈。鲜鲜金雀来飞绕。绣阁纱窗人窈窕。翠缕红丝，斗剪幡儿小。戴在花枝争笑道。愿人常共春难老。	0
沈攸之聞敬兒上， 上，時掌翻。 恐其見襲，陰爲之備。敬兒旣至，奉事攸之，親敬甚至，動輒咨稟，信饋不絕。攸之以爲誠然，酬報款厚。累書欲因遊獵會境上，敬兒報以爲心期有在，影迹不宜過敦。 謂動則有影，行則有迹，人將窺見之也。敦，厚也。 攸之益信之。敬兒得其事迹，皆密白道成。道成與攸之書，問：張雍州遷代之日，將欲誰擬？攸之卽以示敬兒，欲以間之。 史言攸之墮敬兒術中而不悟，且爲襲江陵張本。間，古莧翻。	1
举世尽兄孔方，无人敢卿五郎。客喜大夫粪苦，奴誇太尉足香。	0
湘水春浮岸，淮灯夜满桥。六年悲梗断，两地各萍漂。刀笔依三事，篇章奏珥貂。迹卑甘汨没，名散称逍遥。好寺松为径，空江桂作桡。野香花伴落，缸暖酒和烧。晋沼寻游凤，秦冠竟叹鸮。骨凡鸡犬薄，魂断蕙兰招。怅望添燕琯，蹉跎厌鲁瓢。败桐方委爨，冤匣正冲霄。战代安釐国，封崇孝景朝。千年非有限，一醉解无聊。漏永灯花暗，炉红雪片销。久游家共远，相对鬓俱凋。运命从难合，光阴奈不饶。到头蓑笠契，两信钓鱼潮。	0
竟陵王子良嘗問衆曰：士大夫何意詣籤帥？參軍范雲曰：詣長史以下皆無益，詣籤帥立有倍本之價。 謂所持以詣籤帥，而其所得倍其所持之本也。 不詣謂何！子良有愧色。	1
兀坐苦无营，乘闲偶访僧。山深云作伴，庵迥石为朋。古木含苍藓，幽花落翠藤。昏钟三扣罢，童子上香灯。	0
左右盼江湖，游人憩半途。山高步步上，何用叹崎岖。	0
龙蛇百战争天下，各制雄心指此沟。宁似九州分国土，地图初割海中流。	0
早闻元九咏君诗，恨与卢君相识迟。今日逢君开旧卷，卷中多道赠微之。相看掩泪情难说，别有伤心事岂知。闻道咸阳坟上树，已抽三丈白杨枝。	0
除却家传教子经，世间百事不营营。自应艺学推前辈，故得风流劝后生。疏傅挥金终足食，徐卿有子自成名。后来若不流馀庆，真享千钟亦未荣。	0
衰翁岁除夜，对酒思悠然。草白经霜地，云黄欲雪天。醉依香枕坐，慵傍煖炉眠。洛下闲来久，明朝是十年。	0
评事不读律，博士不寻章。糊心宣抚使，眯目圣神皇。	0
忆别二十年，再见惊莽渺。黔发上星霜，红颜化枯槁。隔世或相逢，往事漫不考。季子舌尚存，长卿心未老。妙算出星躔，穷搜入冥窅。病质愧衰迟，高论惊绝倒。天地两无情，大化长浩浩。逝者如川流，朝露溘春草。行行重行行，贞名以为宝。	0
河南北大蝗。齊主問魏郡丞崔叔瓚曰： 五代志：齊制，上郡丞，六品；中，七品；下，八品。瓚，藏旱翻。 何故致蝗？對曰：五行志：土功不時，蝗蟲爲災。 五行志言螽蝗之災，率歸之勞民動衆，故叔瓚云然。 今外築長城，內興三臺，殆以此乎！齊主怒，使左右毆之， 毆，烏口翻。 擢其髮，以溷沃其頭， 擢，拔也。溷，戶困翻，不潔也。 曳足以出。叔瓚，季舒之兄也。	1
仙阀流芳远，吾门袭庆长。萱堂今寿考，枢府昔辉光。玉树诸郎秀，金花宠命昌。欲知椿算久，辟谷有家方。	0
夫子保药命，外身得无咎。日月不能老，化肠为筋否。十年前见君，甲子过我寿。于何今相逢，华发在我后。近而知其远，少见今白首。遥信蓬莱宫，不死世世有。玄石采盈担，神方秘其肘。问家惟指云，爱气常言酒。摄生固如此，履道当不朽。未能太玄同，愿亦天地久。实腹以芝朮，贱形乃刍狗。自勉将勉余，良药在苦口。	0
圣德招贤远近知，曹公心计却成欺。陈韩昔日尝投楚，岂是当归召得伊。	0
沧江一身客，献赋空十年。明主岂能好，今人谁举贤。国门税征驾，旅食谋归旋。皦日媚春水，绿蘋香客船。无媒既不达，予亦思归田。	0
八月，丁未，置河 章：十二行本河作汴；乙十一行本同；孔本同；退齋校同；熊校同。 東西水陸運兩稅鹽鐵使二人，度支總其大要而已。 汴，皮變翻。度，徒洛翻。	1
青漆楼高制作奇，当时纯不用琉璃。东昏幸自嗤梁武，不道东昏更可嗤。	0
盈盈一水宛秋蛇，鸡犬无声野客家。雨后绿添沿径草，风回红谢隔墙花。	0
秋，七月，徙關內戶數十萬以實洛陽。	1
魏郢州刺史元顯達請降， 降，戶江翻。 詔郢州刺史元樹迎之， 魏克義陽，以梁之司州爲郢州。梁之郢州治江夏郡。 夏侯夔亦自楚城往會之，遂留鎭焉。改魏郢州爲北司州，以夔爲刺史，兼督司州。 梁初，義陽陷，僑置司州於關南，今黃州黃陂縣之地。旣復義陽，因以爲北司州。 夔進攻毛城，逼新蔡；豫州刺史夏侯亶圍南頓，攻陳項；魏行臺源子恭拒之。	1
谁凿八角井，不方亦不圆。此地饶美水，此井独苦泉。泉甘常早竭，泉苦更永年。浪得世上名，对之还慨然。	0
曾随云水此山游，行尽层峰更上楼。九月登临须有意，七年岐路亦堪愁。树红树碧高低影，烟淡烟浓远近秋。暂熟炉香不须去，伫陪天仗入神州。	0
黄昏犹作雨纤纤，夜静无风势转严。但觉衾裯如泼水，不知庭院已堆盐。五更晓色来书幌，半夜寒声落画檐。试埽北台看马耳，未随埋没有双尖。	0
千尺石屏雄，屏边列数峰。巍然不可犯，真是镇疆封。	0
连山忽中开，呀若敞双户。清泉泻中间，行子并溪去。苍崖左右壁，田垄亦棋布。渠流涨春漪，鸣涧转芳屿。鸡豚见茅屋，负檐隐微路。竹坞蔼青葱，花岩被红素。仲春雨新敛，晴日破氛雾。南山当其门，列嶂俨环护。深行不知厌，舍马时独步。欣然耳目惬，遂我麋鹿趣。朝随浮云来，归辔月中度。惆怅锦囊生，遗居无复处。	0
使臣方拥传，王事远辞家。震泽逢残雨，新丰过落花。水萍千叶散，风柳万条斜。何处看离恨，春江无限沙。	0
吟哦一水上，披写众峰间。偶运非彭泽，留名比岘山。君才今卨稷，家行古原颜。平世虽多士，安能易地闲。	0
五月，魏帝加文王殊禮， 謂旌旗車馬樂舞冕服，皆如帝者之儀。 進王妃曰后；世子曰太子。	1
江城郁郁春草长，悠悠汉水浮青光。杂英飞尽空昼景，绿杨重阴官舍静。此时醉客纵横书，公言可荐承明庐。青天诏下宠光至，颁籍金闺徵石渠。秭归山路烟岚隔，山木幽深晚花拆。涧底红光夺火燃，摇风扇毒愁行客。杜鹃啼咽花亦殷，声悲绝艳连空山。斜阳瞥映浅深树，云雨翻迷崖谷间。山鸡锦质矜毛羽，透竹穿萝命俦侣。乔木幽溪上下同，雄雌不惑飞栖处。望秦峰回过商颜，浪叠云堆万簇山。行尽杳冥青嶂外，九重钟漏紫霄间。元和列侍明光殿，谏草初焚市朝变。北阙趋承半隙尘，南梁笑客皆飞霰。追思感叹却昏迷，霜鬓愁吟到晓鸡。故箧岁深开断简，秋堂月曙掩遗题。呜呜晓角霞辉粲，抚剑当应一长叹。刍狗无由学圣贤，空持感激终昏旦。	0
过尽长亭复短亭，修途随处月同行。明朝买得扁舟去，两岸芦花夹橹声。	0
幽园足佳趣，散策日经行。岁久禽鱼熟，人来自不惊。	0
绮云初堕亭亭月，锦席惟横滟滟波。宋玉逢秋正高卧，一篇吟尽奈情何。	0
壬寅，回紇擅出鴻臚寺，白晝殺人， 紇，下沒翻。臚，陵如翻。 有司擒之；上釋不問。	1
沈水销红，屏山掩素。锁窗醉枕惊眠处。芰荷香里散秋风，芭蕉叶上鸣秋雨。飞阁愁登，倚阑凝伫。孤鸿影没江天暮。行云懒寄好音来，断云暗逐斜阳去。	0
虞帝南巡后，殷宗谅闇中。初辞铸鼎地，已闭望仙宫。晓落当陵月，秋生满旆风。前星承帝座，不使北辰空。	0
玉人来止。见说冰翁心甚喜。好个家风。举案齐眉胜敬通。华堂举酒。簇簇亲姻相祝寿。善颂言何。桂树鸾鸣子姓多。	0
窗隙针来大，霜风圣得知。耳边如箭急，直把菊花吹。	0
月落星沈，楼上美人春睡。绿云欹，金枕腻，画屏深。子规啼破相思梦，曙色东方才动。柳烟轻，花露重，思难任。	0
丛祠斋浣夜焚香，解带投眠小簟凉。云色倚秋犹缥缈，雨声羞晓故摧藏。	0
轻邮千里给台符，晓月征骖上道初。自比汉儒恩太渥，一生龚胜恨私车。	0
平湖茫茫春日落，危樯独映沙洲泊。上岸闲寻细草行，古查飞起黄金鹗。	0
夏在先催过，秋赊已被迎。自应人不会，莫道物无情。木叶纵未落，鬓丝还易生。西风正相乱，休上夕阳城。	0
桃花流水正关渠，雨后俄收紫鲙鱼。岂是斋厨真欠此，小诗聊当腹中书。	0
丙戌，以朔方節度使兼中書令韓遜爲潁川王。遜本靈州牙校， 校，戶敎翻。 唐末據本鎭，朝廷因而授以節鉞。	1
二月风光半，三边戍不还。年华妾自惜，杨柳为君攀。落絮萦衫袖，垂条拂髻鬟。那堪音信断，流涕望阳关。	0
武陵王紀遣潼州刺州楊乾運南梁州刺史譙淹合兵二萬討楊法琛， 元和郡縣志：梓潼郡，梁置潼州。潼，音同。 法琛發兵據劍閣以拒之。	1
六月，壬寅， 章：十二行本寅下有朔字；乙十一行本同；孔本同；張校同。 蜀主殂。 考異曰：北夢瑣言云：余聞宗弼親吏曹處琪言：建疑信王暴卒，唐文扆與徐妃張格陰謀使尙食進雞燒餅因置毒。建疾困，大臣魏弘夫等請誅文扆。建曰：太子好酒色，若不克負荷，幸無殺之。徐氏兄弟勿與兵權。言訖，長吁而逝。劉恕按：舊史貶文扆後二十七日蜀主始殂，疑曹處琪之妄，孫光憲從而記之。 癸卯，太子卽皇帝位。 名衍，字化源，建幼子也。 尊徐賢妃爲太后， 衍母也。 徐淑妃爲太妃。以宋光嗣判六軍諸衞事。	1
莫羡檐前柳，春风独早归。阳和次第发，桃李更芳菲。	0
戊申，突厥寇幷州。初，處羅可汗與劉武周相表裏，寇幷州；上遣太常卿鄭元璹往諭以禍福，處羅不從。未幾，處羅遇疾卒， 處，昌呂翻。璹，殊玉翻。幾，居豈翻。卒，子恤翻。考異曰：舊書鄭元璹傳作叱羅可汗。今從實錄。 國人疑元璹毒之，留不遣。上又遣漢陽公瓌賂頡利可汗以金帛，頡利欲令瓌拜，瓌不從，亦留之。 瓌，古回翻。 又留左驍衞大將軍長孫順德。 驍，堅堯翻。長，知兩翻。 上怒，亦留其使者。瓌，孝恭之弟也。 孝恭時鎭夔州。	1
秋，七月，丙申朔，日有食之。	1
孤山寺下水侵门，每到先看醉墨痕。楚相未亡谈笑是，中郎不见典刑存。君先去踏尘埃陌，我亦来寻桑枣村。回首西湖真一梦，灰心霜鬓更休论。	0
仲堪心然之，乃外結雍州刺史郗恢， 雍，於用翻。郗，丑之翻。 內與從兄南蠻校尉覬南郡相陳留江績謀之。 從，才用翻。南蠻府，南郡相，與荆州刺史府同治江陵。 覬曰：人臣當各守職分，朝廷是非，豈藩屛之所制也！ 分，扶問翻。屛，必郢翻。 晉陽之事，不敢預聞。仲堪固邀之，覬怒曰：吾進不敢同，退不敢異。績亦極言其不可。覬恐績及禍，於坐和解之。 坐，徂臥翻。 績曰：   大丈夫何至以死相脅邪！江仲元行年六十，但未獲死所耳！ 江績，字仲元。 仲堪憚其堅正，以楊佺期代之。朝廷聞之，徵績爲御史中丞。覬遂稱散發，辭位， 晉人多服寒食散，其藥毒發或致死。今千金方中有數方。散，悉亶翻。 仲堪往省之， 省，悉景翻。 謂覬曰：兄病殊爲可憂。覬曰：我病不過身死，汝病乃當滅門。宜深自愛，勿以我爲念！郗恢亦不肯從。仲堪疑未決，會王恭使至， 使，疏吏翻。 仲堪許之，恭大喜。甲戌，恭上表罪狀國寶，舉兵討之。	1
衞固等使兵數千人絕陝津， 水經註：河水東過陝縣北，河北對茅城，謂之茅津，亦謂之陝津。陝，式冉翻。 杜畿至，數月不得渡。操遣夏侯惇討固等，未至，畿曰：河東有三萬戶，非皆欲爲亂也。今兵迫之急，欲爲善者無主，必懼而聽於固。固等勢專， 章：甲十一行本專下有必以死戰四字；乙十一行本同；孔本同；張校同。 討之不勝，爲難未已；討之而勝，是殘一郡之民也。且固等未顯絕王命，外以請故君爲名，必不害新君，吾單車直往，出其不意，固爲人多計而無斷， 斷，丁亂翻。 必僞受吾，吾得居郡一月，以計縻之，足矣。遂詭道從郖津渡。 水經註：河水東逕湖縣故城北，又東合柏谷水，又東右合門水。河水於此有郖津之名。郖，音竇。	1
未衰前已得悬车，骨立清风八十馀。松竹最宜贫宅舍，江山遍照白髭须。	0
翩翩马上郎，驱传渡三湘。橘树沙洲暗，松醪酒肆香。素风传竹帛，高价聘琳琅。楚水多兰芷，何人事搴芳。	0
雪中出去雪中回，深闭窗棂偶一开。墙里人家扫檐瓦，玉尘打入轿窗来。	0
夏后东阶殡，遗踪照路隅。今观四山拱，犹似百神趋。功已百王冠，言尤万世谟。死生怀舜德，旧邑对姚虞。	0
二月，劉永立董憲爲海西王。 賢曰：海西縣，屬琅邪郡。 永聞伏隆至劇， 地理志，劇縣，屬北海郡；春秋紀國之地。杜佑曰：漢劇縣故城，在壽光縣南。 亦遣使立張步爲齊王。步貪王爵，猶豫未決。隆曉譬曰：高祖與天下約，非劉氏不王；今可得爲十萬戶侯耳！步欲留隆，與共守二州； 二州，靑州徐州也。 隆不聽，求得反命，步遂執隆而受永封。隆遣間使上書曰： 間，古莧翻。使，疏吏翻。 臣隆奉使無狀， 賢曰：言罪大也。 受執凶逆；雖在困阨，授命不顧。又，吏民知步反畔，心不附之，願以時進兵，無以臣隆爲念！臣隆得生到闕廷，受誅有司，此其大願。若令沒身寇手，以父母昆弟長累陛下。 賢曰：累，托也，音力僞翻。 陛下與皇后太子永享萬國，與天無極！帝得隆奏，召其父湛，流涕示之，曰：恨不且許而遽求還也！其後步遂殺之。帝方北憂漁陽，南事梁楚，故張步得專集齊地，據郡十二焉。 步據城陽琅邪高密膠東東萊北海齊千乘濟南平原泰山菑川十二郡。	1
上從破黥布歸，疾益甚，愈欲易太子。張良諫不聽，因疾不視事。 良先行太子少傅事，以諫不聽，因稱疾不肯視事。 叔孫通諫曰：昔者晉獻公以驪姬之故，廢太子，立奚齊，晉國亂者數十年，爲天下笑。 晉獻公嬖驪姬，欲立其子，故廢太子申生，而以驪姬之子奚齊屬荀息而立之。公薨，里克殺奚齊。荀息立其弟卓子。里克殺卓子，迎立惠公。惠公爲秦所執，旣歸而薨，子懷公立。秦納文公而殺懷公，晉乃定。 秦以不蚤定扶蘇，令趙高得以詐立胡亥，自使滅祀， 事見秦紀。 此陛下所親見。今太子仁孝，天下皆聞之。呂后與陛下攻苦食啖， 徐廣曰：攻，猶今人言擊也。啖，一作淡。如淳曰：食無菜茹爲啖。師古曰：啖，當作淡；淡，謂無味之食也。言共攻擊勤苦之事，食無味之食也。孔文祥曰：與帝俱攻冒苦難，俱食淡也。或曰：   攻，治也。余按周禮丱人註：物地占其形色，知鹹啖也。釋文：啖，直覽翻；疏作鹹淡。則知啖淡古字通用。 其可背哉！ 背，蒲妹翻。 陛下必欲廢適而立少， 適謂太子，少謂趙王。適，讀曰嫡。 臣願先伏誅，以頸血汙地！ 汙，烏故翻。 帝曰：公罷矣，吾直戲耳！叔孫通曰：太子，天下本，本一搖，天下振動；柰何以天下爲戲乎！時大臣固爭者多；上知羣臣心皆不附趙王，乃止不立。	1
阶前月色与蛩声，阶上愁人坐复行。秦谷入霜空有梦，越山无计可归耕。穷途若遣长堪恸，华发无因肯晚生。不似扁舟钓鱼者，免将心事算浮荣。	0
雷彥恭引沅江環朗州以自守， 沅水逕朗州城南，去城二十步。環，音宦。 秦彥暉頓兵月餘不戰，彥恭守備稍懈； 懈，古隘翻。 彥暉使裨將曹德昌帥壯士夜入自水竇， 帥，讀曰率。 內外舉火相應，城中驚亂，彥暉鼓譟壞門而入， 壞，音怪。 彥恭輕舟奔廣陵。 雷滿，唐僖宗中和元年據朗州，傳至彥恭而亡。考異曰：梁太祖實錄云：丁酉，朗州軍前奏捷，彥恭沒溺于江。今從紀年。 彥暉虜其弟彥雄，送于大梁。淮南以彥恭爲節度副使。先是，澧州刺史向瓌與彥恭相表裏，至是亦降於楚， 向瓌亦以中和元年據澧州。 楚始得澧朗二州。 其後破楚者亦澧朗之兵也。	1
阳燎修鸿报，斋居祓至诚。还登八觚畤，亲用一元牲。瑞月随黄屋，鲜云抱紫营。天香浮玉帛，霄籁避咸英。陟配文交举，来同福备成。均休敷恺泽，冠朔让尊名。喜动吹莩气，欢流浃宇声。空参尧壤末，试颂泰阶平。	0
池榭惬幽独，狂吟学解嘲。露荷香自在，风竹冷相敲。丧志嫌孤宦，忘机爱澹交。仙山如有分，必拟访三茅。	0
尚觉王孙贵，豪家意颇浓。屏开金孔雀，褥隐绣芙蓉。且食双鱼美，谁看异味重。门阑多喜色，女婿近乘龙。	0
落第非有罪，兹山聊归止。山猿隔云住，共饮山中水。读书时有兴，坐石忘却起。西山忽然暮，往往遗巾履。经时一出门，兼候僮仆喜。常被山翁笑，求名岂如此。齿发老未衰，何如且求己。	0
溪叟挈笭箵，曾来候此亭。未知余不杀，刚要著鱼经。	0
秋庭听雨断人声，凉入衣裾秋意生。临水登山送归语，怜君解有许多情。	0
方知正始作，丽掩碧云诗。文彩盈怀袖，风规发咏思。遗弓逢大敌，摩垒怯偏师。频有移书让，多惭系组迟。浅才迂且拙，虚誉喜还疑。犹倚披沙鉴，长歌向子期。	0
堤暖柳丝斜，风光属谢家。晚心应恋水，春恨定因花。步远怜芳草，归迟见绮霞。由来感情思，独自惜年华。	0
郎从江上买行舟，妾对江枫生晚愁。雁云不断楚天碧，望郎怕上水边楼。	0
魏軍士有自柏肆亡歸者，言大軍敗散，不知王處。道過晉陽，晉陽守將封眞因起兵攻幷州刺史曲陽侯素延，素延擊斬之。	1
一生心下事，皆可对人言。独有这些子，难为世俗论。	0
宂從僕射胡子反等守梁山西壘，會西南風急，質遣其將尹周之攻西壘； 因西南風急而攻西壘，東壘之兵難以逆風赴救。宂，而隴翻。從，才用翻。將，卽亮翻。 子反方渡東岸就玄謨計事，聞之，馳歸。 章：甲十一行本歸下有周之攻壘甚急六字；乙十一行本同；孔本同；張校同；退齋校同。 偏將劉季之帥水軍殊死戰， 帥，讀曰率。 求救於玄謨，玄謨不遣；大司馬參軍崔勳之固爭，乃遣勳之與積弩將軍垣詢之救之。比至，城已陷，勳之詢之皆戰死。 比，必寐翻，及也。考異曰：義宣傳曰：五月十九日，西南風猛。宋略曰：己亥，質遣尹周之攻梁山西壘，陷之。按長曆，是月丁酉朔，三日己亥，八日甲辰，十八日甲寅。宋略於己亥上有甲辰，下有甲寅，然則決非十九日與己亥，或者是己酉與辛亥也。今不書日，闕疑。 詢之，護之之弟也。子反等奔還東岸。質又遣其將龐法起將數千兵趨南浦，欲自後掩玄謨， 龐，皮江翻。趨，七俞翻。時玄謨使其將鄭琨武念戍南浦，其地則今之大信港也，俗謂之扁擔河。 游擊將軍垣護之引水軍與戰，破之。 此以上皆梁山交戰事。	1
春，正月，乙亥朔，蜀大赦，復國號曰蜀。 蜀改國號見上卷二年。	1
春，正月，庚辰朔，日有食之。	1
且欲相邀卧看山，扁舟自可送君还。留连城郭今如此，知复何时伴我閒。	0
问子一室间，宁有千里廓。尘心洗长松，远意发孤鹤。生朝得此寿，死籍疑可落。微言在《参同》，妙契藏九籥。故人有奇趣，逸想寄幽壑。霜枝谢寒暑，云翮无前却。何须构明堂，未羡巢阿阁。缅怀别时语，复作数日恶。诗腴固堪餐，字瘦还可愕。高标忽在眼，清梦了如昨。君今哙等伍，志与湛辈各。岂待相愿言，方为不朽托。子云老执戟，长孺终主爵。吾当追松、乔，子亦鄙卫、霍。	0
梅太清臞桃太肥，不浓不淡此花宜。何人笔下有香字，为杜陵翁补逸诗。	0
隋皇意欲泛龙舟，千里昆崙水别流。还待春风锦帆暖，柳阴相送到迷楼。	0
尘土污人绝可怜，宝坊聊共炷炉烟。高怀已属三峰上，旧事重寻千载前。暖吹静翻花漠漠，晚云深护竹娟娟。祇应难见惟神物，留取新诗结旧缘。	0
看雪宜临广路津，年年光景见长新。不知滋液功多少，且慰东皋首种人。	0
清白家传业，中和吏向风。一门台阁仕，入使弟兄同。谳议民无讼，均输国不空。职劳终损寿，勤事有遗忠。	0
日暮倦行役，解鞍初息肩。雾昏临水寺，风劲欲霜天。蓼浦初闻雁，人家半在船。思君正怊怅，黄叶正翩翩。	0
目窈窈兮，其凝其盲。耳肃肃兮，听不闻声。朝不日出兮，夜不见月与星。有知无知兮，为死为生。呜呼！臣罪当诛兮，天王圣明。	0
一阵南风似箭来，蒲帆飞上最高桅。两边岸柳都奔走，不及追船各自回。	0
不识平康坊里，多在村学堂中。安得金钱买笑，只堪夏楚训蒙。	0
越境迎医伎又穷，残骸奉施与天公。外庭幸际清明始，内障如囚黑暗中。贝叶今难开只眼，薰弦昔忝和重瞳。暮年膝上惟文度，常挈书灯伴乃翁。	0
蕉溪烟水似罗浮，君著轩亭瞰碧流。东馆听鸡书伴月，南边休马铎沈秋。怜人得饱仓捐粟，送客登山岸倚舟。种玉前村春意早，梅花带雪满枝头。	0
時魏宗室權倖之臣，競爲豪侈，高陽王雍，富貴冠一國，宮室園圃，侔於禁苑，僮僕六千，伎女五百，出則儀衞塞道路， 冠，古玩翻。塞，悉則翻。 歸則歌吹連日夜，一食直錢數萬。李崇富埓於雍而性儉嗇，嘗謂人曰：高陽一食，敵我千日。 埒，力輟翻。	1
飞蚊绕枕细而轻。	0
半村半郭事林丘，非阁非船傍钓舟。秋月无边凉细细，江天不尽水悠悠。谁开图画当前面，绝点尘埃到上头。我辈不妨频假榻，主人应喜共盟鸥。	0
汉家宫里柳如丝，上苑桃花连碧池。圣寿已传千岁酒，天文更赏百僚诗。	0
前辈晨星似，如公抑又希。榆边游已倦，菊径晚方归。听雨兄同老，冲天子欲飞。伤心弹指顷，一梦故人非。	0
开关寤寐来相逼，魄走魂归天地力。风扫尘埃蹑紫云，睹其颜邈难别识。	0
冬，十月，辛巳，詔徙義陽王昶爲晉熙王， 昶，丑兩翻。考異曰：宋帝紀在十一月，今從宋略。 使員外郞李豐以金千兩贖昶於魏。 昶奔魏見一百三十卷元年。 魏人弗許，使昶與上書，爲兄弟之儀；上責其不稱臣，不答。魏主復使昶與上書， 復，扶又翻；下復攻復以同。 昶辭曰：臣本實彧兄， 昶，文帝第九子；帝，文帝第十二子。 未經爲臣。若改前書，事爲二敬； 旣稱臣於魏，復稱臣於宋，是爲二敬也。 苟或不改，彼所不納。臣不敢奉詔。乃止。魏人愛重昶，凡三尙公主。	1
损之又损玉精神，松竹新来渐卜邻。月夜一枝香暗度，溪楼数点影横陈。直须何逊为知己，始信张良似妇人。从此东风还入手，管教桃李十分春。	0
声作饥鸢吟未休，蛩螀斗合赋清秋。被他聒得浑无句，独力难胜众楚咻。	0
看花令我忆金明，五月尊罍竹叶青。窈窕宝津楼下路，断肠千里四周星。	0
十二月，丁巳，王智興奏兵馬使李君謀將兵濟河，破無棣。 無棣，古齊國之北境，周封太公賜履所至也；漢爲陽信縣；界有無棣溝，通海；唐爲無棣縣，屬滄州。九域志：在州東南一百七里。	1
悬弧之旦。忆争骑竹马，各怀金弹。恨岁月、去我堂堂，向酒畔愁生，镜中颜换。灶壤丹飞，慢追悔、邺侯婚宦。已发心忏悔，免去猴冠，卸下麟楦。依稀仆家铁汉。虽末梢老寿，初节魔难。幸闻早、省了柳枝，更送了朝云，尘念俱断。丈室萧然，独病与、乐天相伴。但归依西方，拈起向来一瓣。	0
一水悠悠隔渭城，渭城风物近柴荆。寒蛩乍响催机杼，旅雁初来忆弟兄。自为林泉牵晓梦，不关砧杵报秋声。子虚何处堪消渴，试向文园问长卿。	0
秦兵至鷲峽； 鷲峽在仇池北，亦謂之塞峽。鷲，音就。 楊纂帥衆五萬拒之。梁州刺史弘農楊亮遣督護郭寶卜靖帥千餘騎助纂，與秦兵戰于峽中；纂兵大敗，死者什三四，寶等亦沒，纂收散兵遁還。西縣侯雅進攻仇池，楊統帥武都之衆降秦。 統與纂爭國，見上卷上年。降，戶江翻；下同。 纂懼，面縛出降，雅送纂于長安。以統爲南秦州刺史； 秦置秦州於上邽，仇池在其南，故置南秦州。 加楊安都督南秦州諸軍事，鎭仇池。	1
肃肃清院，翛翛碧鲜。已见心远，何关地偏。自公退食，升堂草玄。纷纷已隔，云心澹然。	0
药中得报饭中施，始实终空不是呆。水复去来来复去，谁知无去亦无来。	0
三月，庚子，周文育送歐陽頠傅泰于建康。丞相霸先與頠有舊，釋而厚待之。 霸先發身於嶺南，故與頠有舊。	1
甲午，周以于謹爲太傅，大宗伯侯莫陳崇爲太保，晉公護爲大冢宰， 于謹侯莫陳崇旣登公位，宇文護若以序遷而爲大冢宰，實則周之元輔也。 柱國武川賀蘭祥爲大司馬，高陽公達奚武爲大司寇。	1
花密非无蕊，缤纷乱眼中。千枝相亚闹，一色总成红。赴晓桃如积，争晴杏欲烘。金须迷不见，玉颊醉来同。顿觉江山丽，都将锦绣笼。春光谁画得，分付少陵翁。	0
萧散人事忧，迢遰古原行。春风日已暄，百草亦复生。跻阁谒金像，攀云造禅扃。新景林际曙，杂花川上明。徂岁方缅邈，陈事尚纵横。温泉有佳气，驰道指京城。携手思故日，山河留恨情。存者邈难见，去者已冥冥。临风一长恸，谁畏行路惊。	0
玉烟生窗午轻凝，晨华左耀鲜相凌。人言天孙机上亲手迹，有时怨别无所惜。遂令武帝厌云韶，金针天丝缀飘飘。五声写出心中见，拊石喧金柏梁殿。此衣春日赐何人，秦女腰肢轻若燕。香风间旋众彩随，联联珍珠贯长丝。眼前意是三清客，星宿离离绕身白。鸾凤有声不见身，出宫入徵随伶人。神仙如月只可望，瑶华池头几惆怅。乔山一闭曲未终，鼎湖秋惊白头浪。	0
三弄晓、云黯天低。攀六引、转悲凄。俭慈孝哲钟天性，深仁厚泽遍群黎。东西南北傒商霓。功甫就、别宸闺。臣民千古恨，几时羽卫带潮归。	0
昏旦松轩下，怡然对一瓢。雨微吟思足，花落梦无聊。细事当棋遣，衰容喜镜饶。溪僧有深趣，书至又相邀。	0
鮮卑聞張奐去，招結南匈奴及烏桓同叛。六月，南匈奴烏桓鮮卑數道入塞，寇掠緣邊九郡。秋七月，鮮卑復入塞，誘引東羌與共盟詛。 詛，莊助翻。 於是上郡沈氐安定先零諸種 種，章勇翻。 共寇武威張掖，緣邊大被其毒。 被，皮義翻。 詔復以張奐爲護匈奴中郞將，以九卿秩 護匈奴中郞將，秩比二千石。九卿，秩中二千石。 督幽幷涼三州及度遼烏桓二營， 度遼將軍及護烏桓校尉營也。 兼察刺史二千石能否。	1
结发事疆场，全生俱到乡。连云防铁岭，同日破渔阳。牧马胡天晚，移军碛路长。枕戈眠古戍，吹角立繁霜。归老勋仍在，酬恩虏未亡。独行过邑里，多病对农桑。雄剑依尘橐，阴符寄药囊。空馀麾下将，犹逐羽林郎。	0
溪上清涟树老苍，行穿溪树踏青阳。溪深树密无人处，祗有幽花度水香。	0
知君儒服贵，綵绣两相辉。婉婉成名后，翩翩拥传归。江深烟屿没，山暗雨云飞。共待酬恩罢，相将去息机。	0
地上青草出，经冬今始归。博陵无近信，犹未换春衣。怜汝不忍别，送汝上酒楼。初行莫早发，且宿霸桥头。功名须及早，岁月莫虚掷。早年已工诗，近日兼注易。何时过东洛，早晚度盟津。朝歌城边柳亸地，邯郸道上花扑人。去年四月初，我正在河朔。曾上君家县北楼，楼上分明见恒岳。中山明府待君来，须计行程及早回。到家速觅长安使，待汝书封我自开。	0
章华宫中九月时，桂花半落红橘垂。江头骑火照辇道，君王夜从云梦归。霓旌凤盖到双阙，台上重重歌吹发。千门万户开相当，烛笼左右列成行。下辇更衣入洞房，洞房侍女尽焚香。玉阶罗幕微有霜，齐言此夕乐未央。玉酒湛湛盈华觞，丝竹次第鸣中堂。巴姬起舞向君王，回身垂手结明珰。愿君千年万年寿，朝出射麋夜饮酒。	0
去冬诗绝稀，作意待好春。春至病始苏，强赋情少真。梅花到海棠，不过数十首。其间岂无兴，有笔慵开口。每逢风日美，心醉人不知。林间行若狂，藉草或移时。芳花倏扫踪，转作满园叶。油然翠欲流，剪若阴初叠。老夫爱深处，穿树开生路。香不是风香，吹来复吹去。扶筇仰面看，青子枝间团。引客任摘尝，庸讵疑整冠。閒来坐根石，远望浑无隙。大似天女机，重重绿萝织。黄蜂恐我嗔，拟住退逡巡。向夏吟更懒，却防蜂笑人。从今当健走，古囊勤抖擞。莫作苍蝇鸣，常如狮子吼。	0
种稻满南泽，露下稻已黄。雨足暗泉满，秷稚各自长。侵晓负镰去，日暮积我场。从今有晨炊，璨璨珠玉光。	0
南昌城郭枕江烟，章水悠悠浪拍天。芳草绿遮仙尉宅，落霞红衬贾人船。霏霏阁上千山雨，嘒嘒云中万树蝉。怪得地多章句客，庾家楼在斗牛边。	0
楚水吞东南，皤然天一腹。君山枕波面，半插蛾眉绿。平空接游气，杳荡无川陆。归桨恨匆匆，残阳挂乔木。	0
月色如霜不粟肌，月光如水不沾衣。一年没赛中元节，政是初凉未冷时。	0
称帝称王非一个，国家不可便无孤。此言只是瞒孀幼，岂有英雄也恁愚。	0
魏主至陰山。	1
甲申，謝晦以領軍府屋敗，悉令家人出外，聚將士於府內；又使中書舍人邢安泰潘盛爲內應。夜，邀檀道濟同宿，晦悚動不得眠，道濟就寢便熟，晦以此服之。 服其處大事而不變其   常度也。	1
若论秋思人人苦，最觉愁多客又深。何况病来惆怅尽，不知争作送君心。	0
癸卯，以寧朔將軍蕭遙欣爲豫州刺史，黃門郞蕭遙昌爲郢州刺史，輔國將軍蕭誕爲司州刺史。遙昌，遙欣之弟；誕，諶之兄也。 史言宣城王用其親黨分據方面。諶，氏壬翻。	1
莲脸薄，柳眉长，等闲无事莫思量。每一见时明月夜，损人情思断人肠。	0
壬午，突厥寇石州， 石州，隋之離石郡。 刺史王集擊卻之。	1
突厥數爲隋寇。 厥，九勿翻。數，所角翻。 隋主下詔曰：往者周齊抗衡，分割諸夏， 夏，戶雅翻。 突厥之虜，俱通二國。周人東慮，恐齊好之深， 好，呼到翻。 齊氏西虞，懼周交之厚；謂虜意輕重，國遂安危，蓋並有大敵之憂，思減一邊之防也。朕以爲厚斂兆庶， 斂，力贍翻。 多惠豺   狼，未嘗感恩，資而爲賊。節之以禮，不爲虛費，省傜薄賦，國用有餘。因入賊之物，加賜將士； 將，卽亮翻；下同。 息道路之民，務爲耕織；淸邊制勝，成策在心。凶醜愚闇，未知深旨，將大定之日，比戰國之時；乘昔世之驕，結今時之恨。近者盡其巢窟，俱犯北邊，蓋上天所忿，驅就齊斧。 齊，讀曰齋，言齊戒而授斧鉞於將帥。一讀曰資，應劭曰：利斧也。 諸將今行，義兼含育，有降者納， 降，戶江翻。 有違者死，使其不敢南望，永服威刑。何用侍子之朝，寧勞渭橋之拜！ 匈奴遣子入侍及來朝渭橋，並見漢宣帝紀。朝，直遙翻。	1
丈夫惟穷不可讳，仆妾于人真短气。一技能精百不忧，有功翰墨尤足贵。林生家世本业儒，读书不利改佣书。计穷未肯与书绝，又学裁剪兼黏糊。就中颇得三昧诀，翻腾碑画更奇绝。持此可疗寒与饥，十指便当张仪舌。昔我于生义理明，以我之困知生贫。我今一字不堪煮，生犹有技可资身。邺侯书堂高不过，好事人少俗人多。把笔赠生以此歌，有剑无廪奈生何。	0
一见知心事，旋观慰月评。慈祥汉循吏，儒雅鲁诸生。莫作周南叹，终期冀北程。新诗连夜读，梅影伴孤清。	0
东海夜潮舂枕，西湖晓雪窥窗。香佩幽兰开国，褐衣明月迷邦。	0
治田长山下，引流坦溪曲。东山有遗茔，南野起新筑。家世素业儒，子孙鄙食禄。披云朝出耕，带月夜归读。身勚竟亡疲，团团欣在目。野芳绿可采，泉美清可掬。茂树延晚凉，早田候秋熟。茶烹松火红，酒吸荷杯绿。解佩临清池，抚琴看修竹。此怀谁与同，此乐君所独。	0
浮生一虚舟，流景半修夜。尘劳互牵挽，荏苒柏间麝。晚从农圃游，径欲老闲暇。二年古陵阳，邂逅颖川霸。薰然君子风，卧致此邦化。公庭散凫骛，文字杂休假。江山助悽惋，句法妙曹谢。客来饮以醇，味语兼脍炙。长风起百围，微日下三舍。高秋搅羁怀，游子念归驾。身名两将隐，焉俟连城价。譬之草木姿，荣枯信冬夏。公材可支颠，乃复用苴罅。天其遣鲸鲵，慰我波涛下。忠良人乐推，正直神所迓。会看击南溟，风云生叱咤。	0
恭承明祀，嘉荐令芳。亦有桂酒，诚悫是将。瑟瓒以酌，效欢厥觞。庶乎燕享，永怀不忘。	0
以給事黃門侍郞蔡景歷爲祕書監兼中書通事舍人。是時政事皆由中書省，置二十一局，各當尙書諸曹，總國機要，尙書唯聽受而已。 史言蔡景歷委寄之重。	1
燕生松雪地，蜀死葬山根。诗僻降今古，官卑误子孙。冢栏寒月色，人哭苦吟魂。墓雨滴碑字，年年添藓痕。	0
秋山曾是共登临，感慨兰亭后视今。炎热不过能炙手，笑谈未必到知心。前言衮衮风波去，后约寥寥岁月深。室迩岂应人自远，酒盟诗社要重寻。	0
笋从初箨已方坚，峻节凌霜更可怜。为报世间邪佞者，如何不似竹枝贤。	0
溪带三弓地，山开一盖天。茅檐低没雾，藤路细迷悬。恶草翻新耨，狞彪突旧穿。争鸡喧腷膊，静鹭立挛拳。翠著衣襟湿，岚薰草树鲜。老夫甘废弃，末路寄沈绵。水出桃源俗，人来谷口贤。心期如水冷，世事绝风传。瘠瘵高眠稳，疏慵入静便。酒缸开半熟，茶饼索新煎。温饱无馀事，安閒得剩年。胜游欣此始，妄想置从前。出处非吾浪，乘除计亦全。况因心地静，粗了佛家缘。零落馀生在，宁无火里莲。	0
丈人国元龟，千古秘清庙。侧闻扈圣初，彤庭献喜兆。从此氛雾开，屡锡休瑞报。圭璋厌纷华，江湖乐丰好。一冠脱孟劳，十年泛灵沼。近闻出清江，仗节触烝罩。渔者有豫且，横梁截隈奥。如何抱神智，失脚困泥淖。仓皇见梦祈，修门极悲叫。椟藏得玄夫，光价逾纳郜。再拜争乞灵，灼铁具热燋。火攻固下策，奈此集众噪。低头谢群工，脱身图后效。此戏亦太虐，脐腹困然膏。切勿再三渎，渎亦不汝告。舍尔观朵颐，从吾袭高蹈。	0
岩排绿树石相重，涨水交流失旧谼。细觅向来行历地，十年尘迹转头空。	0
日出篱东水，云生舍北泥。竹高鸣翡翠，沙僻舞鹍鸡。蔼蔼花蕊乱，飞飞蜂蝶多。幽栖身懒动，客至欲如何。凿井交棕叶，开渠断竹根。扁舟轻袅缆，小径曲通村。急雨捎溪足，斜晖转树腰。隔巢黄鸟并，翻藻白鱼跳。舍下笋穿壁，庭中藤刺檐。地晴丝冉冉，江白草纤纤。江动月移石，溪虚云傍花。鸟栖知故道，帆过宿谁家。	0
秋，七月，吳主逼殺景皇后，遷景帝四子於吳；尋又殺其長者二人。 吳主貶景后，封四弟，事見上卷上年。長，知兩翻。	1
金山何处好，四顾不相连。窗迥前无地，波澄下有天。堂留三楚客，门泊五湖船。暝色关诗思，江笼两岸烟。	0
庚午，邵陵王綸至江夏，郢州刺史南康王恪郊迎， 南康當作南平，參考前後及梁書可見。夏，戶雅翻。 以州讓之，綸不受；乃推綸爲假黃鉞，都督中外諸軍事，承制置百官。 考異曰：太淸紀云：三月，綸逼奪恪州，徙恪於郡廨。今從梁書典略。	1
一尺月透户，仡栗如剑飞。老骨坐亦惊，病力所尚微。虫苦贪剪色，鸟危巢焚辉。孀娥理故丝，孤哭抽馀思。浮年不可追，衰步多夕归。	0
析木带天津，华星随去人。扬旌踰绝漠，负弩候前尘。出塞风霜苦，归涂杨柳春。会书专对美，烨烨满秋筠。	0
栏杆十二俯烟涛，冒雨从君一醉陶。颇觉寒窗侵岛瘦，故将胜景助韩豪。波声裂岸鱼歌远，水势横天钓艇高。前日主人今国老，乘桴何处泛滔滔。	0
破却千家作一池，不栽桃李种蔷薇。蔷薇花落秋风起，荆棘满庭君始知。	0
马迹车轮满四方，若为闭著小茅堂。仙心欲捉左元放，痴疾还同顾长康。	0
吾观少陵诗，为与元气侔。力能排天斡九地，壮颜毅色不可求。浩荡八极中，生物岂不稠。丑妍巨细千万殊，竟莫见以何雕锼。惜哉命之穷，颠倒不见收。青衫老更斥，饿走半九州。瘦妻僵前子仆后，攘攘盗贼森戈矛。吟哦当此时，不废朝廷忧。常愿天子圣，大臣各伊周。宁令吾庐独破受冻死，不忍四海寒飕飕。伤屯悼屈止一身，嗟时之人死所羞。所以见公像，再拜涕泗流。惟公之心古亦少，愿起公死从之游。	0
力学三年看有成，龙蛇蟠蛰冀存身。一杯饯别初迎腊，千里归来欲送春。爱日光阴宜共惜，及时德业要争新。吾家丛桂风流在，速取高科慰老亲。	0
金阁倚云开，朱轩犯雪来。三冬辛苦样，天意似难栽。	0
昆吾道远不复通，世传切玉谁能穷。宝刀近出日本国，越贾得之沧海东。鱼皮装贴香木鞘，黄白间杂鍮与铜。百金传入好事手，佩服可以攘祅凶。传闻其国居大岛，土壤沃饶风俗好。其先徐福诈秦民，采药淹留童丱老。百工五种与之俱，至今器用皆精巧。前朝贡献屡往来，士人往往工辞藻。徐福行时书未焚，逸书百篇今尚存。令严不许传中国，举世无人识古文。嗟予乘桴欲往学，沧波浩荡无通津。令人感叹坐流涕，锈涩短刀何足云。	0
老僧方丈倚云岩，窘束公私百不堪。虽有此泉无此耳，留君旬日驻征骖。	0
灵草灵砂起自然，却将非外乱烹煎。黄牙成土堪名药，秋石为胎本是铅。乐道逢来忻且喜，周知体认更完全。阳施阴授宜消息，不识时人在眼前。	0
拄策徐徐上，回环佛顶游。九山俱在望，目断暮烟浮。	0
帝以李穆功大，詔曰：法備小人，不防君子。太師申公，自今雖有罪，但非謀逆，縱有百死，終不推問。	1
五色云销黯，方知大道深。华池玄妙理，龙虎本同音。金鼎铅中作，红花洞里寻。求真如得路，返少老山岑。	0
不须更问旁人，劝君自拂青铜照。幅巾短褐，有些野逸，有些村拗。两度呼来，也曾批敕，也曾还诏。笑先生此手，今堪何用，苔矶上、堪垂钓。白雪新腔高妙。把侬家、调疏称道。六韬未试，抑诗未作，如何归老。玉带金貂，星儿快活，天来烦恼。待自笺年甲，缴还官职，换山翁号。	0
蜀士李八百，穴居吴山阴。默坐但形语，从者纷如林。其后有李宽，鸡鹄非同音。口耳固多伪，识真要在心。	0
红旗阅五兵，绛帐领诸生。味道轻鼎食，退公犹笔耕。青箱传学远，金匮纳书成。一瞬见前事，九流当抗行。编蒲曾苦思，垂竹愧无名。今日承芳讯，谁言赠衮荣。	0
涼人張捷宋生等招集戎夏三千人，反於休屠城。 夏，戶雅翻。休屠縣，漢屬武威郡，因休屠王城以爲名也；晉省縣。水經註：姑臧城西有馬城，東城卽休屠縣故城也。屠，直於翻。 與黁共推涼後將軍楊軌爲盟主。軌，略陽氐也。將軍程肇諫曰：卿棄龍頭而從虵尾，非計也。軌不從；自稱大將軍涼州牧西平公。	1
鱼锁生衣门不开，玉筐金月共尘埃。青山石妇千年望，雷雨曾知来不来。	0
田悅恃援兵將至，遣其將康愔將萬餘人出城西，與馬燧等戰於御河上， 將，卽亮翻。愔，於今翻；愔將，音同上，又音如字。燧，音遂。御河，卽隋煬帝所開永濟渠也。開元二十八年，魏州刺史盧暉徙永濟渠，自石灰窰引流至城西，注魏橋，以通江淮之貨。杜佑曰：御河，在魏州魏縣，煬帝引白溝水爲永濟渠，卽此。 大敗而還。 還，從宣翻，又音如字。考異曰：悅傳曰：五月，悅以救軍將至，盡率其衆出戰於御河之上，大敗而還。燧傳曰：悅恃燕趙之援，又出兵二萬，背城而陳。燧復與諸軍擊破之。今從實錄。	1
静中好，冥心归宴寂。斋己不虚吟，静是真消息。	0
虽则凝香无几日，攽条下教得民和。迎来境内风谣美，仙去城中巷哭多。应似柳侯驱疠鬼，又疑包老作阎罗。眼看青史常如此，命制于天可奈何。	0
暑雨众物成，园林粲垂实。官閒縻岁月，裨补百无一。委身作书蠹，检性就僧律。古味虽未亡，尘埃满琴瑟。	0
鳳皇集魯，羣鳥從之。大赦天下。	1
银汉横斜近建章，九重深静闭兰房。六更未觉晨光动，自是仙家日月长。	0
是歲，燕主盛以河間公熙爲都督中外諸軍事尙書左僕射，領中領軍。	1
锦水花潭照碧油，西清学士旧鳌头。随身琴鹤如清献，治蜀功名更武侯。无晚十行看暮召，不应三峡隔辰犹。垂杨管得人离别，舞破春风劝玉舟。	0
微官宁得似穷儒，俛首逢迎气不舒。便是伐薪能煮海，何如烧叶自观书。半蓬寒雨苕溪酒，一线西风震泽鱼。但得此身无系束，江南有地著顽疏。	0
金栏白的善篸?，双凤夜伴江南栖。十洲人听玉楼晓，空向千山桃杏枝。	0
只今枯条罥衰蔓，异时密叶如翠葆。执斤之子久睥睨，簸米待薪已除灶。寄言青云富贵人，金朱能得几时好。是非荣辱百不知，却输顽钝柯山老。	0
上敦尙文雅，疏簡刑法，自公卿大臣，咸不以鞫獄爲意。姦吏招權弄法，貨賂成市，枉濫者多。大率二歲刑已上歲至五千人；徒居作者具五任， 任，謂其人巧力所任也。五任，謂任攻木者則役之攻木，任攻金者則役之攻金，任攻皮者則役之攻皮，任設色者則役之設色，任摶埴者則役之摶埴。任，音壬。 其無任者著升械； 魏武帝定甲子科，犯釱左右趾者，易以升械；是時乏鐵，故易以木焉。著，陟略翻。 若疾病，權解之，是後囚徒或有優劇。 言囚徒有力足以行賂者，則守吏詭言疾病，權解其械而得優寬。其無力以賂吏者，則雖實罹疾病，亦不得解械，更增苦劇也。 時王侯子弟，多驕淫不法。上年老，厭於萬幾。 幾，居希翻。 又專精佛戒，每斷重罪，則終日不懌； 梁武帝斷重罪則終日不懌，此好生惡殺之意也。夷考帝之終身，自襄陽舉兵以至下建康，猶曰事關家國，伐罪救民。洛口之敗，死者凡幾何人？浮山之役，死者凡幾何人？寒山之敗，死者又幾何人？其間爭城以戰，殺人盈城，爭地以戰，殺人盈野，南北之人交相爲死者，不可以數計也。至於侯景之亂，東極吳會，西抵江郢，死於兵死於饑者，自典午南渡之後，未始見也。驅無辜之人而就死地，不惟儒道之所不許，乃佛敎之罪   人；而斷一重罪乃終日不懌，吾誰欺，欺天乎！斷，丁亂翻。 或謀反逆，事覺，亦泣而宥之。 如臨賀王正德父子是也。 由是王侯益橫， 橫，戶孟翻。 或白晝殺人於都街，或暮夜公行剽劫， 剽，匹妙翻。 有罪亡命者，匿於王家，有司不敢搜捕。上深知其弊，溺於慈愛，不能禁也。	1
昔事东流共不回，春深独向渼陂来。乱前别业依稀在，雨里繁花寂寞开。却展渔丝无野艇，旧题诗句没苍苔。潸然四顾难消遣，秪有佯狂泥酒杯。	0
玄黄氤氲，混沌未死。道隐冥默，文郁雕跂。蚩蚩熙熙，结绳而治。谁凿七窍，鸿濛拊髀。马图鸟迹，彷佛文字。羲轩勋华，授受一理。典谟训诰，浑浑无拟。天生素王，躬服仁义。宪章祖述，参赞经纬。经揭日月，史严辞事。九流说铃，诸子疣赘。秦灰小厄，鲁壁阐秘。白首齐生，口诵臆记。枝叶扶疏，风流委靡。汉兴购求，六经大备。舒向校雠，班马传纪。尔雅同风，沿袭世次。宋三百年，超轶姚姒。际海薄天，声教渐被。惟此东邑，蔼蔼多士。孔墙巍巍，重屋丹绮。群玉之府，五经之笥。排签插架，堆案盈几。藻饰皇猷，驰骋帝轨。兰薰颜冉，玉洁曾史。物忌太盛，道有中否。何物坏宅，有士抱器。坛荒杏老，墉鼠穴虺。川竭珠逃，椟破玉毁。炷灯拭案，篇?简燬。观鹳雅鸦，鲁鱼亥豕。斲轮糟粕，负蛉口耳。忘筌舍蹄，出足弃履。文未丧天，道不坠地。起废者谁，孟母之子。薄言采藻，于彼沼沚。鸠工捐资，不捐廪饩。榱桷得宜，轮奂有炜。肩摩踵接，出入槐市。非此乔木，畴克大庇。非我宗匠，孰主张是。祖有令德，世济其美。休声日流，与道终始。	0
十日王程未许归，登山临水此心违。夜阑佛屋龛灯暗，时有飞萤点客衣。	0
笔床茶灶素围屏，潇洒幽斋灯火明。木落风霜初十月，坐寒星斗欲三更。消磨永夜书盈案，分付閒愁酒满觥。干世愈疏身渐老，官閒何苦厌山城。	0
孙吴纪闻旧刊碑，埋没蟠螭与伏龟。惆怅石冈三断在，至今犹似鼎分时。	0
云涛雪浪渺无边，一簇溪桥客聚船。舆卫欲休红日下，几家茅舍起炊烟。	0
行尽崎岖峡，初逢熨帖坡。寒从平野有，雨傍远山多。也自长沙近，其如此路何。披文浑不恶，冻手奈频呵。	0
师今欲向天台去，来说天台意最真。溪过石桥为险处，路逢毛褐是真人。云边望字钟声远，雪里寻僧脚迹新。只可且论经夏别，莫教琪树两回春。	0
风撼千林木叶摧，冰霜国里早春回。一枝参透乾坤缊，生意都从小雪来。	0
庞老趋城少，严公出郭多。难攀逸民传，堪举力田科。夙昔烦驺哄，从今闭雀罗。若逢两狨橐，应问一渔蓑。	0
物色当秋半，登临更夜阑。山光倒眠水，水影上摇山。宿鹭都飞去，渔人独未还。老夫与明月，分割一清湾。	0
一番春事，到芗林、更两日重三节。百品名花饶笑处，喜遇诞弥佳月。巢叶灵龟，舞琴野鹤，总是千年物。来为公寿，纶巾长映华发。平生圣处功夫，道□深味，胸次真冰雪。高蹈丘园还谢了，枚叟蒲轮朝谒。时上篮舆，相随孙子，庆满床簪笏。南丰道价，敬持一瓣香爇。	0
明夜月团圆，小春霜早。今日由来佳气好。都城传道，翰苑称觞欢笑。知是当年，诞生元老。新来曾见，金莲送到。一任芳樽频醉倒。判花西掖，独掞春华词藻。召归紫闼，永为师保。	0
吾观龙变化，乃知至阳精。石林何冥密，幽洞无留行。古之得仙道，信与元化并。玄感非象识，谁能测沈冥。世人拘目见，酣酒笑丹经。昆崙有瑶树，安得采其英。	0
窗开自真宰，四达见苍涯。苔染浑成绮，云漫便当纱。棂中空吐月，扉际不扃霞。未会通何处，应怜玉女家。	0
公師藩旣死，汲桑逃還苑中， 茌平牧苑也，桑於此起兵赴公師藩，藩死，逃還。 更聚衆劫掠郡縣，自稱大將軍，聲言爲成都王報仇； 爲，于僞翻；下燕爲同。 以石勒爲前驅，所向輒克，署勒討 章：甲十一行本討作掃；乙十一行本同；孔本同；張校同。 虜將軍，遂進攻鄴。時鄴中府庫空竭，而新蔡武哀王騰資用甚饒。騰性吝嗇，無所振惠，臨急，乃賜將士米各數升，帛各丈尺，以是人不爲用。夏，五月，桑大破魏郡太守馮嵩，長驅入鄴，騰輕騎出奔，爲桑將李豐所殺。桑出成都王穎棺， 穎之死也，盧志收殯之，今桑出而載之。 載之車中，每事啓而後行。遂燒鄴宮，火旬日不滅； 袁紹據鄴，始營宮室，魏武帝又增而廣之，至是悉爲灰燼矣。 殺士民萬餘人，大掠而去。濟自延津，南擊兗州。太傅越大懼，使苟晞及將軍王讚討之。	1
溫與可求謀誅顥，可求曰：非鍾泰章不可。泰章者，合肥人，時爲左監門衞將軍。 考異曰：吳録作鍾章。十國紀年作鍾泰章，今從之。 溫使親將 章：十二行本將下有彭城二字；乙十一行本同；孔本同；張校同。 翟虔吿之。 翟，直格翻，姓也。 泰章聞之喜，密結壯士三十人，夜，刺血相飮爲誓； 刺，七亦翻。飮，於禁翻。 丁亥旦，直入斬顥於牙堂， 牙堂，左右牙指揮使治事之所。 幷其親近。溫始暴顥弑君之罪， 暴者，發露其罪，音如字。 轘紀祥等於市。 轘，音患，車裂也。 詣西宮白太夫人。 廣陵西宮，楊行密妃史夫人居之。 太夫人恐懼，大泣曰：吾兒沖幼，禍難如此， 難，乃旦翻。 願保百口歸廬州，公   之惠也！溫曰：張顥弑逆，不可不誅，夫人宜自安！初，溫與顥謀弑威王，溫曰：參用左右牙兵，心必不一；不若獨用吾兵。顥不可，溫曰：然則獨用公兵。顥從之。至是，窮治逆黨，皆左牙兵也，由是人以溫爲實不知謀也。 原情定罪，徐溫宜與張顥同科；而徐溫得免弒君之名，遂專吳國之政，殆天啓之也。治，直之翻。 隆演以溫爲左右牙都指揮使，軍府事咸取決焉。以嚴可求爲揚州司馬。	1
碧玉徒强名，冰壶难比德。唯当寂照心，可并奫沦色。	0
槛竹敲风初破睡，楚台梦雨精神。背屏斜映小腰身。山明双剪水，香满一钗云。炉袅金丝帘窣地，绮窗秋静无尘。半钩春笋带湘筠。兰亭初写就，愁杀卫夫人。	0
俯为生灵与虏和，君王何忍愤挥戈。信行塞外还交聘，人在军中可雅歌。金帛莫嫌今重费，丁黄将见岁加多。汉淮千里惟青草，乘此屯田可就么。	0
伊洛平生兴，园林独乐居。曾过郑公里，得御李膺车。华屋当年客，名山异代书。定知传不朽，埋玉自沾裾。	0
長信少府貢禹上言：諸離宮及長樂宮衞，可減其太半以寬繇役。 繇，讀曰傜。 六月，詔曰：朕惟烝庶之饑寒， 烝，衆也。 遠離父母妻子， 離，力智翻。 勞於非業之作， 師古曰：不急之事，故   云非業也。 衞於不居之宮，恐非所以佐陰陽之道也。其罷甘泉建章宮衞，令就農。百官各省費。 師古曰：費用之物務減省。 條奏，毋有所諱。	1
枇杷已熟粲金珠，桑落初尝滟玉蛆。暂借垂莲十分盏，一浇空腹五车书。青浮卵碗槐芽饼，红点冰盘藿叶鱼。醉饱高眠真事业，此生有味在三馀。	0
吳越復發水軍，遣其將余安將之，自海道救福州。己亥，至白蝦浦。 將，卽亮翻。蝦，當作鰕。 海岸泥淖，須布竹簀乃可行，唐之諸軍在城南者，聚而射之，簀不得施。 淖，奴敎翻。簀，測革翻。射，而亦翻。 馮延魯曰：城所以不降者，恃此救也。今相持不戰，徒老我師，不若縱其登岸盡殺之，則城不攻自降矣。裨將孟堅曰：浙兵至此， 章：十二行本此下有已久二字；乙十一行本同；張校同。 不能進退， 吳越國本唐兩浙地，故謂之浙兵。 求一戰而死不可得。若縱其登岸，彼必致死於我，其鋒不可當，安能盡殺乎！延魯不聽，曰：吾自擊之。吳越兵旣登岸，大呼奮擊， 呼，火故翻。 延魯不能禦，棄衆而走，孟堅戰死。吳越兵乘勝而進，城中兵亦出，夾擊唐兵，大破之。唐城南諸軍皆遁，吳越兵追之；王崇文以牙兵三百拒之，諸軍陳於崇文之後，追者乃還。 陳，讀曰陣。還，從宣翻。	1
禺山金碧路，此地饶英灵。送君一为别，悽断故乡情。片云生极浦，斜日隐离亭。坐看征骑没，惟见远山青。	0
西极鳌足折，东南地维倾。众流竞趋下，汹汹归沧溟。谁能跨明河，挽此经天行。世难乘槎翁，此意终冥冥。	0
旅中多得早朝晴，野润衣襟苦未清。时时数点雨犹落，隐隐一声雷不惊。山入夏来差觉老，花从春去久无情。长汀又涉来时路，麦陇桑村小问程。	0
头梳三角髻，馀发散垂腰。时伴秦楼女，月明吹紫箫。	0
乙丑，蜀主以內給事王廷紹歐陽晃李周輅朱光葆宋承薀田魯儔等爲將軍及軍使， 朱光葆當作宋光葆。薀，音蘊。 皆干預政事，驕縱貪暴，大爲蜀患，周庠切諫，不聽。 周庠與蜀主建同起於兵間，歷事多矣。 晃患所居之隘，夜，因風縱火，焚西鄰軍營數百間，明旦，召匠廣其居；蜀主亦不之問。光葆，光嗣之從弟也。 從，才用翻。	1
惠非蒙叟叟非鱼，濠上全知鱼乐无。春水未深鱼易乐，要须真乐是江湖。	0
遥想翘材集贺宾，未饶珠履寿春申。原嗟老守师门士，独望黄扉种大椿。	0
来往几经过，前轩枕大河。远帆春水阔，高寺夕阳多。蝶影下红药，鸟声喧绿萝。故山归未得，徒咏采芝歌。	0
辛卯，高允權奉表來降。帝諭允權聽周密詣行在，密遂棄東城來奔。	1
满园春物正关情，忽到梅边眼倍明。别有醉馀霞脸在，大都风格尽飞琼。	0
城中忙失探梅期，初见僧窗一两枝。犹喜相看那恨晚，故应更好半开时。今冬不雪何关事，作伴孤芳却欠伊。月落山空正幽独，慰存无酒且新诗。	0
有子纡朝服，平居奉典彝。蹉跎五鼎养，奄忽百年期。故宅萱堂掩，新阡薤露悲。遗芳托齑臼，髣髴九泉知。	0
晚到金光门外寺，寺中新竹隔帘多。斋官禁与僧相见，院院开门不得过。	0
出门秋雨泥漫漫，嗟我后土何时乾。官曹事休归舍卧，破屋淅淅西风寒。弱妻倾榼劝我起，稚子笑语争杯盘。我生乐事但如此，为尔一醉愁肠宽。仕途翩翩斗巧捷，华裾鲜縠相追攀。老来百事觉羞耻，懒伴儿女涂铅丹。贾郎豪华独异我，粉腮玉指双鸦鬟。清眸侑酒醉百盏，肯咀贫瓮寒齑酸。堂前菊花日以好，落砌槭槭梧桐残。当谋痛饮待九日，豪气一压龙山桓。	0
洛下林园好自知，江南景物闇相随。净淘红粒罯香饭，薄切紫鳞烹水葵。雨滴篷声青雀舫，浪摇花影白莲池。停杯一问苏州客，何似吴松江上时。	0
几许暮春清思，未知芍药，先拟荼蘼。老却东风，春去不与人期。似情多、何曾荀倩，便梦断、不为崔徽。且衔杯。暖风袭袭，淡日晖晖。怎知。怀芳心在，树花露泣，叶竹烟啼。满目青红，新愁成阵恨成围。画帘空、龙媒独倚，午阴静、燕子双飞。任春归。寻人柳下，梦句堂西。	0
哲人重出处，外物非所荣。凤饥不啄粟，鸿冥安可矰。早知屠羊肆，无所用三牲。傥来亦傥去，不平何足鸣。	0
閏月，漢主遣大將軍費禕督諸軍救漢中，將行，光祿大夫來敏詣禕別，求共圍棋；于時羽檄交至，人馬擐甲，嚴駕已訖， 擐，胡慣翻，貫甲也。 禕與敏對戲，色無厭倦。敏曰：向聊觀試君耳；君信可人，必能辨賊者也。	1
薄妆桃脸，满面纵横花靥，艳情多。绶带盘金缕，轻裙透碧罗。含羞眉乍敛，微语笑相和。不会频偷眼，意如何。	0
分散多如此，人情岂自由。重来看月夕，不似去年秋。息虑虽孤寝，论空未识愁。须同醉乡者，万事付江流。	0
日落问津处，云霞残碧空。牧牛避田烧，退鹢随潮风。回首故乡远，临流此路穷。翩翩青冥去，羡彼高飞鸿。	0
萧然陈迹寄林坰，千古谁分伪与真。惟有离宫歌舞地，遗簪坠珥付耕人。	0
鹑觚西北地鳞鳞，此处当年起战尘。见说如今沟垄下，断锋残镞属耕民。	0
黄云澹四垂，飞雪忽无际。排空风力静，整整若有制。穿林初著花，点瓦已成毳。低连七泽波，远接关河势。凭城领奇观，壮思起病滞。四年领边州，气候苦多盭。清秋日昏昏，仲冬雷虺虺。雪花有时零，转首即开霁。及兹洗瘴眸，天公岂无意。为邦抱百忧，但愿得丰岁。对之一欣然，不饮心已醉。春前尚馀腊，三白或可冀。更约竹间梅，共作岁寒计。	0
爾朱榮之趣洛也， 趣，七喩翻。 遣其都督樊子鵠取唐州，唐州刺史崔元珍行臺酈惲拒守   不從。乙亥，子鵠拔平陽，斬元珍及惲。 惲，於粉翻。 元珍，挺之從父弟也。 從，才用翻。	1
秦初置丞相，以樗里疾爲右丞相。 應劭曰：丞者，承也；相者，助也。荀悅曰：秦本次國，命卿二人，故置左右丞相，無三公官。樗里疾，秦惠王之弟也。高誘曰：疾居渭南之陰鄕，其里有大樗樹，故號樗里子。相，息亮翻。樗，丑於翻。誘，羊久翻。	1
轩辕起置号齐云。社祖西川妙道君。□□亲自裁成就，万古流传作玩珍。江湖客，听原因。今朝出岳见其真。来到圣前必撞案，诚将实艺向前呈。	0
君阳山下足春风，满谷仙桃照水红。何必武陵源上去，涧边好过落花中。	0
初，賀拔岳遣行臺郞馮景詣晉陽，丞相歡聞岳使至，甚喜， 使，疏吏翻。 曰：賀拔公詎憶吾邪！與景歃血，約與岳爲兄弟。 歃，色甲翻。 景還，言於岳曰：歡姦詐有餘，不可信也。府司馬宇文泰自請使晉陽 使，疏吏翻。 以觀歡之爲人，歡奇其狀貌，曰：此兒視瞻非常。將留之，泰固求復命；歡旣遣而悔之，發驛急追，至關不及而返。 項羽不殺沛公，曹操之遣劉備，桓玄之容劉裕，類如此耳。有天命者，固非人之所能圖也。	1
王崇武標點容肇祖聶崇岐覆校	1
圣朝更化广蒐贤，丹陛遥瞻穆穆天。历数万年垂统正，精微一理得心传。输忠敢罄刘蕡胆，擢第应同李合肩。四海尚期王德洽，小臣稽首颂周篇。	0
我行陈许郊，千里平若掌。居民杂荆榛，耕少地多旷。野兔乍跳奔，惊鸢或高飏。乔林多疾风，寒涧有馀涨。棘篱蔽茅屋，鸡犬入村巷。主人扫土榻，秣马具朝饷。童儿汲土井，败饭堆瓦盎。勿悲为生陋，自足无他望。嗟予走薄宦，奔走年将壮。长抱羁旅愁，何时税归鞅。	0
旧居东皋上，左右俯荒村。樵路前傍岭，田家遥对门。欢娱始披拂，惬意在郊原。馀霁荡川雾，新秋仍昼昏。攀条憩林麓，引水开泉源。稼穑岂云倦，桑麻今正繁。方求静者赏，偶与潜夫论。鸡黍何必具，吾心知道尊。	0
平生所历最崎嵚，不觉周南岁月深。拙宦元无金润屋，悼亡新有雪盈簪。凄凄德曜齐眉案，草草黔娄覆首衾。曾忝郡民渐教化，眼看双旐一沾襟。	0
侬是剑南人，惯识故乡好。绿叶接红花，辉映绥安道。	0
碧桃兮花落，青鸟去兮春寂寞。风止兮雪霁，望美人兮天一角。	0
双刹耸浮云，层轩绝世尘。松溪千盖雨，茶圃一旗春。夜梵龛灯暗，朝香篆火新。暂来犹永日，堪羡白莲人。	0
松间白发黄尊师，童子烧香禹步时。欲访桃源入溪路，忽闻鸡犬使人疑。先贤盛说桃花源，尘忝何堪武陵郡。闻道秦时避地人，至今不与人通问。山观空虚清静门，从官役吏扰尘喧。暂因问俗到真境，便欲投诚依道源。	0
太后令永巷囚戚夫人，髡鉗，衣赭衣，令舂。 赭衣，囚服也；以赤土染之。赭，止也翻。 遣使召趙王如意。使者三反，趙相周昌謂使者曰：高帝屬臣趙王， 屬，之欲翻。 王年少； 少，詩照翻；下同。 竊聞太后怨戚夫人，欲召趙王幷誅之，臣不敢遣王。王且亦病，不能奉詔。太后怒，先使人召昌。昌至長安，乃使人復召趙王。王來，未到；帝知太后怒，自迎趙王霸上，與入宮，自挾與起居飮食。太后欲殺之，不得間。 間，古莧翻；�也。	1
晉孝公薨，子靖公俱酒立。 諡法：柔衆安民曰靖；又，恭己鮮言曰靖。	1
冬，十月，高幹聞操討烏桓，復以幷州叛， 復，扶又翻。 執上黨太守，舉兵守壺關口。 賢曰：潞州上黨縣有壺山口，因其險而置關焉。二漢志，壺關縣，屬上黨郡。 操遣其將樂進李典擊之。河內張晟，   衆萬餘人，寇崤澠間， 晟，成正翻。澠，彌兗翻。 弘農張琰起兵以應之。	1
等雪不成花自开，是花飞雪不须猜。一枝冷艳冲寒出，万里春风破冻回。最爱横斜无别树，莫愁零落有苍苔。几年许却西湖醉，犹恋千岩未肯来。	0
南风伊轧语窗扉，团扇无功白日迟。长恨老来方学易，自从春去不吟诗。虫丝有力萦琴索，蛀粉无声点墨池。偶出门前行数步，石榴花过已多时。	0
本来卿伯籍神霄，时与群仙立舜朝。邂逅吹笙云鹤并，等閒飞舄海天遥。在公载燕方称寿，厥日惟人只隔宵。黄阁年年春酒熟，商山皓首却烦招。	0
故人归去指翔鸾，乐带离声可有欢。驿路两行秋吹急，渭波千叠夕阳寒。空郊已叹周禾熟，旧苑应寻汉火残。遥羡从公无一事，探花先醉曲江干。	0
城上高楼飞鸟齐，从公一遂蹑丹梯。黄河曲尽流天外，白日轮轻落海西。玉树九重长在梦，云衢一望杳如迷。何心更和阳春奏，况复秋风闻战鼙。	0
晚日千峰色，秋风万里情。望云双目眩，渴雨寸心倾。有客诗方就，何人笛正横。渚烟萦别浦，江月动前楹。草木腥犹在，生灵痛未平。伤哉一杯酒，北向酹边城。	0
却是溪头消息真，故园十载漫风尘。如今不问黄楼子，浅白轻红自可人。	0
帝欲自將擊潞州，丁卯，詔會諸道兵。	1
岭下为迁客，人中得老成。传经汉丞相，授讲鲁诸生。五斗青衫色，三湘白发茎。话言犹未尽，要作道州行。	0
烟日蔫云乍暑天，倦投山寺借床眠。清凉世界谁曾到，却在红尘紫陌边。	0
二月，吳改元順義。	1
闲花野草总争新，眉皱丝乾独不匀。乞取东风残气力，莫教虚度一年春。	0
四十年高梦，生涯指一丘。无人同久住，有鹤对冥修。草杂芝田出，泉和石髓流。更嫌庭树老，疑是世间秋。	0
南浦凄凉老逐臣，东坡还往尽幽人。杯盘惯作陶家客，弦诵尝叨孟母邻。尚有升堂他日约，岂知负土一阡新。今年我欲江湖去，暮雨连山宰树春。	0
园翁能好客，折赠小春桃。却为开花少，翻成占格高。来年红烂漫，绕涧碧周遭。莫忘阊门外，曾将进浊醪。	0
那知芳岁晚，坐见寒叶堕。吾不如腐草，翻飞作萤火。	0
裴之高帥子弟部曲千餘人至夏首， 帥，讀曰率。夏，戶雅翻。 湘東王繹召之，以爲新興永寧二郡太守。 新興郡置於江陵縣界，永寧郡置於襄陽南漳縣界。 又以南平王恪爲武州刺史，鎭武陵。 武陵，唐爲朗州，至我朝改爲鼎州。	1
万仞冰峭折，寒声投白云。光摇山月堕，我向石床闻。	0
上遣中使發盧龍恆冀易定兵萬人 盧龍，朱滔；恆冀，王武俊；易定，張孝忠。使，疏吏翻。恆，戶登翻。 詣魏州討田悅。王武俊不受詔，執使者送朱滔，滔言於衆曰：將士有功者，吾奏求官勳，皆不遂； 將，卽亮翻。唐制，官有品，勳有級。 今欲與諸君敕裝 敕，與飭同。飭，治也。 共趨魏州， 趨，逡諭翻。 擊破馬燧以取溫飽，何如？皆不應。三問，乃曰：幽州之人，自安史之反，從而南者無一人得還，今其遺人痛入骨髓。 還，從宣翻，又音如字。髓，息委翻。 況太尉司徒皆受國寵榮， 太尉，謂滔兄泚。 將士亦各蒙官勳，誠且願保目前，不敢復有僥冀。 復，扶又翻；下俊復同。 滔默然而罷。乃誅大將數十人，厚撫循其士卒。	1
泰寧節度使張萬進，輕險好亂。 好，呼到翻。 時嬖倖用事，多求賂於萬進， 嬖，卑義翻，又博計翻。 萬進聞晉兵將出，己酉，遣使附于晉，且求援。以亳州團練使劉鄩爲兗州安撫制置使，將兵討之。 考異曰：莊宗實錄：天祐十五年八月己酉，張萬進歸款。薛史末帝紀：貞明五年三月癸未，削奪張守進官爵，命劉鄩爲制置使；十月下兗州，族守進。萬進傳云：貞明四年七月叛，五年冬，拔其城。劉鄩傳云：五年，萬進反，冬，拔其城。莊宗實錄萬進傳云：劉鄩攻圍歷年，屠其城。莊宗列傳云：天祐十五年八月，萬進歸于我。均王無實錄，紀傳多不同，難以爲據，今以莊宗實錄列傳爲定。	1
坠雨离邦远，编蓬僦庑卑。人非一国敌，家乏万钱赀。江海嗟漂荡，乾坤惜变衰。此时看落叶，宁翅长年悲。	0
侬家有轴郭熙山，堕在冰溪雪岭间。有弟新来眼如月，为侬洗手拾将还。	0
秋入蒹葭小雁行。参差飞堕水云乡。直须银甲供春笋，且滴糟床覆羽觞。风压幕，月侵廊。江南江北夜茫茫。悬知上马啼鹃梦，一夜惊飞宝鸭香。	0
管领江山胜，无如寒翠亭。一朝成土梗，万象蔽林坰。且喜新经理，犹存旧典刑。为留亭柱句，姑以代镌铭。	0
娟娟月满。冉冉梅花暖。春意初长寒力浅。渐拟芳菲满眼。当时吉梦重重。间生天子三公。付与人间桃李，年年管领春风。	0
使回高品满城传，亲见沂公在阵前。百里旗幡冲即断，两重衣甲射皆穿。探知点检兵应怯，算得新移栅未坚。营被数惊乘势破，将经频败遂生全。密招残寇防人觉，遥斩元凶恐自专。首让诸军无敢近，功归部曲不争先。开通州县斜连海，交割山河直到燕。战马散驱还逐草，肉牛齐散却耕田。府中独拜将军贵，门下兼分宰相权。唐史上头功第一，春风双节好朝天。	0
田界纹楸看绿玉，池分龟兆渴清泉。水曹载酒非无意，小雨留人信有缘。	0
八月，甲申，沮渠無諱使其中尉梁偉詣魏永昌王健請降， 降，戶江翻。 歸酒泉郡及所虜將士元絜等。魏主使尉眷留鎭涼州。	1
孝建元年甲午四五四	1
可怜何岩民，何罪遭此劫。寇攘发他邦，警报经旬浃。官府过张皇，民居少宁贴。昨方科箭翎，今又催甲叶。厚敛招提金，名色何所挟。昌言募土兵，相与守城堞。绣衣意其欺，急下徵兵帖。束手无一人，差官许专辄。县官至何岩，丁壮被威胁。黔首畏墨黥，依违谋未协。口或出怨咨，心实先震慑。官兵胡为来，纷然肆渔猎。室庐罹燬烧，老稚残锋铗。山径至通逵，舆尸交积叠。敢枭平人首，伪奏谯门捷。杀民汝何勇，杀贼汝何怯。此乡风俗淳，武断无豪侠。目不识戈矛，家尽事耕馌。岂应有叛谋，谁子为荆聂。黄巾纵挺威，吾地足未涉。官吏大不仁，使尔血先喋。千家聚落蕃，几代农桑业。一望成邱墟，独非我臣妾。安知此怪事，不入贼间谍。设或捣吾虚，小垒真岌嶪。舟中敌国多，况望蒸徒楫。书生忧世心，夜半不交睫。作诗吊冤民，诗成泪盈颊。翻恨天门高，不与阎闾接。丈夫贵敢言，女子乃呫嗫。	0
以太常常山張顥爲太尉。顥，中常侍奉之弟也。	1
暮云春雪江南北，回首人生叹路歧。	0
结客行行入翠微，桃源深处醉芳菲。狂歌不减刘公干，尽日花间坐不归。	0
君为河边草，逢春心剩生。妾如台上镜，得照始分明。	0
别后应怜信息疏。西风几度到庭梧。夜来纵有鸳鸯梦，春去空馀蛱蝶图。烟树远，塞鸿孤。垂垂天影带平芜。凭谁写此相思曲，寄与冯川郑小奴。	0
雨湿花房，风斜燕子，池阁昼长春晚。檀盘战象，宝局铺棋，筹画未分还懒。谁念少年，齿怯梅酸，病疏霞盏。正青钱遮路，绿丝明水，倦寻歌扇。空记得、小阁题名，红笺青制，灯火夜深裁剪。明眸似水，妙语如弦，不觉晓霜鸡唤。闻道近来，筝谱慵看，金铺长掩。瘦一枝梅影，回首江南路远。	0
人欲不饭筋骨舒，夤缘须入郇公厨。	0
周德威等至城下，呼李嗣昭曰：先王已薨，今王自來，破賊夾寨。賊已去矣，可開門！嗣昭不信，曰：此必爲賊所得，使來誑我耳。欲射之。 誑，居況翻。射，而亦翻。 左右止之，嗣昭曰：王果來，可見乎？王自往呼之。嗣昭見王白服，大慟幾絕， 氣幾絕也。幾，居依翻。 城中皆哭，遂開門。初，德威與嗣昭有�，晉王克用臨終謂晉王存勗曰：進通忠孝，吾愛之深。今不出重圍， 重，直龍翻。 豈德威不忘舊怨邪！汝爲吾以此意諭之。若潞圍不解，吾死不瞑目。 爲，于僞翻。瞑，莫定翻，閉目也。 進通，嗣昭小名也。晉王存勗以吿德威，德威感泣，由是戰夾寨甚力；旣與嗣昭相見，遂歡好如初。 好，呼到翻。	1
袖拂仙风上翠微，山禽窥我怪儒衣。岩编石室真奇趣，烟盖云幢似远围。彩笔不随仙子去，青峰空伴野云飞。我来续就承天赋，铁笛一声横鹤归。	0
西湖烂醉踏青天，秀句重寻未隔年。已约清樽携九日，要将黄菊荐三贤。深秋风日明寒水，宿雨波澜起画船。佳气葱茏如有待，晓妆浓淡抹非烟。	0
湖南通古寺，来往意无涯。欲识云门路，千峰到若耶。春山子敬宅，古木谢敷家。自可长偕隐，那言相去赊。	0
三十年前此路，父兄持我东西。今日重来白首，欲寻陈迹都迷。	0
瓜洲萧索秋江渚，西风江岸残红舞。津亭永夜守青灯，客睡朦胧听江雨。青樽晓酌遣怀抱，但恨郁郁将谁语。敲门忽得故人书，洗手开缄见眉宇。蜂儿肥腻愈风痹，木瓜甘酸轻病股。铦锋皓管见还愧，老去笔砚生尘土。北归飘泊亦何事，篙工已束横江橹。天寒应客太昊墟，当遣何人具鸡黍。	0
白发星星纱帽乌，怕随年少过西湖。清明上冢行人少，寒食开门宫使无。半世行藏随杖屦，百年悲乐寄樽壶。归来第五桥边路，半树残阳噪毕逋。	0
郎省声猷蔼搢绅，看看步武到通津。合留北阙扶宸极，却向西溪整钓纶。愧我暮年方谢事，羡君壮岁便抽身。时贤莫把衰翁比，林下如君只一人。	0
江上何人一笛横。倚楼吹得月华生。寒风堕指倾三弄，小市收灯欲二更。持蟹股，破霜橙。玉人水调品秦筝。细看桃李春时面，共尽玻璃酒一觥。	0
宿雨催秋物，清风卷岁华。残蜩初去柳，寒蝶尚寻花。密筱留苍雾，红梨染落霞。城头八九子，日昃乱啼鸦。	0
孤亭遥带寺，静者独登临。楚霁江流慢，春归泽气阴。野田青牧马，幽竹暖鸣禽。日日年光尽，何堪故国心。	0
苦竹园南椒坞边，微香冉冉泪涓涓。已悲节物同寒雁，忍委芳心与暮蝉。细路独来当此夕，清尊相伴省他年。紫云新苑移花处，不取霜栽近御筵。	0
趙延壽張礪共薦李崧之才；會威勝節度使馮道自鄧州入朝，契丹主素聞二人名，皆禮重之。 二人歷唐晉，位極人臣，國亡不能死，視其君如路人，何足重哉！ 未幾，以崧爲太子太師，充樞密使；道守太傅，於樞密院祗候，以備顧問。	1
三月，立皇子康爲濟陽王。 濟，子禮翻。	1
秋，七月，壬申朔，蜀主以兼中書令王宗弼爲鉅鹿王，宗瑤爲臨淄王，宗綰爲臨洮王，   洮，土刀翻。 宗播爲臨潁王，宗裔宗夔及兼侍中宗黯皆爲琅邪郡王。 自典午渡江以來，江左以琅邪之王爲衣冠甲族，故三人皆封琅邪。 甲戌，以王宗侃爲樂安王。丙子，以兵部尙書庾傳素爲太子少保兼中書侍郞同平章事。蜀主不親政事，內外遷除皆出於王宗弼。宗弼納賄多私，上下咨怨。宋光嗣通敏善希合， 希指迎合也。 蜀主寵任之，蜀由是遂衰。 有政事則國強，無政事則國衰。衰者亡之漸也，可不戒哉！	1
至德元年癸卯五八三	1
恍惚擒来得自然，偷他造化在其间。神鼎内，火烹煎，尽历阴阳结作丹。	0
风林露圃天欲霜，柿红栗紫橘弄黄。老夫忍馋不忍尝，丁宁笾人莫取将。朝来栗姬羽化去，逋其木奴三百户。乌椑士子散如烟，检校不知渠去处。山僮相传皂衣郎，字曰季狸氏奇章。上树千回一霎强，连夜剽掠积乃仓。并吞又向黎侯国，罗人救黎遂禽获。白茅面缚来献俘，玄端貂裘瓠肥白。解骖荐渠登相门，立谈封作糟丘君。旁招披绵拉通印，日侍尊俎嬉平园。玉肌生憎粗手削，须防东坡诵冤著。	0
高兴每论诗，非才独见推。应当明试日，不比暗投时。出口人皆信，操心自可知。孤单虽有托，际会别无期。取舍知由己，穷通断在兹。贱身何足数，公道自难欺。泽国违甘旨，渔舟积梦思。长安未归去，为倚鉴妍媸。	0
莲府才为绿水宾，忽乘骢马入咸秦。为君唱作西河调，日暮偏伤去住人。	0
天上琼花不避秋，今宵织女嫁牵牛。万人惟待乘鸾出，乞巧齐登明月楼。少妆银粉饰金钿，端正天花贵自然。闻道禁中时节异，九秋香满镜台前。	0
尘土装怀岁月侵，贱官情味我能任。龙钟老态浑非昨，索漠英游不可寻。蝶绕书窗空费梦，蚁浮玉盏不同斟。相望解寄重阳酒，满路西风黄叶深。	0
颓城百雉拥高秋，驱马临风想圣丘。此道门人多未悟，尔来千载判悠悠。	0
浪仙句法得全功，崔子区区立下风。客冢相望归不得，青衫憔悴两君同。	0
缑氏古城里，好古王道济。作诗有古风，读书知古意。朝来遣仆夫，遗我古石器。结从天地初，生自一拳际。工倕创规摹，般输施剞劂。瀹茗北窗下，坐有羲皇思。嗟予性迂鄙，龃龉居今世。忝官污台省，曾无益时智。退藏又濡滞，尚不离朝市。阙地避烦暑，颇与营窟类。诚非古人比，拜赐得无愧。	0
有叟傲尧日，发白肌肤红。妻子亦读书，种兰清溪东。白云有奇色，紫桂含天风。即应迎鹤书，肯羡于洞洪。	0
晨起推孤枕，昨夜留半衾。恐郎浑忘却，万一梦相寻。	0
年来江上苦多风，匹马关山重复重。须信心闲为乐地，主人窗槛有仙峰。	0
莫问无机性，甘名百钝人。一床铺冷落，长日卧精神。分已疏知旧，诗还得意新。多才碧云客，时或此相亲。	0
甲午，詔削奪王庭湊官爵，命諸軍四面進討。	1
山淡长疑雨，看山自撚髭。暝云延晚径，秋蔓亚疏篱。院静凉于水，人閒瘦似诗。移床眠对竹，莫与俗人知。	0
双凫荡漾小池幽，荷叶田田两见秋。却恨主人官满去，荒陂野水狎轻鸥。	0
是歲，詔給事黃門侍郞蕭乾招諭閩中。時熊曇朗在豫章，周迪在臨川，留異在東陽，陳寶應在晉安，共相連結，閩中豪帥往往立砦以自保。 帥，所類翻。砦，柴夬翻。依險立木壘石以自保守曰砦。 上患之，使乾諭以禍福，豪帥皆帥衆請降， 降，戶江翻。 卽以乾爲建安太守。 按五代志：閩州建安縣，舊置建安郡，南安縣舊曰晉安。建安之地，唐爲建州。晉安之地，唐爲泉州。 乾，子範之子也。 蕭子範，齊豫章王嶷之子。	1
岳王緄薨。 緄，順宗子，音古本翻。	1
王世充以防夫未備，置雍州廨舍。 按雍錄，都城坊里圖，雍州廨舍後爲京兆府，在光德坊。雍，於用翻。廨，古隘翻。 獨孤機之子定州刺史修德帥兄弟至其所， 帥，讀曰率。 矯稱敕呼鄭王；世充與兄世   惲趨出，修德等殺之。 武德二年正月，獨孤機兄弟爲世充所殺，故修德報仇。惲，於粉翻。考異曰：舊傳作獨孤修，今從河洛記。 詔免修德官。其餘兄弟子姪等，於道亦以謀反誅。	1
隋改度支尙書爲民部， 度，徒洛翻。 都官尙書爲刑部。命左僕射判吏禮兵三部事，右僕射判民刑工三部事。廢光祿衞尉鴻臚寺及都水臺。 臚，陵如翻。	1
名利了无时，何人暂访师。道情闲外见，心地语来知。竹落穿窗叶，松寒荫井枝。匡山许同社，愿卜挂帆期。	0
庚午，上親祠老子於濯龍宮，以文罽爲壇飾， 罽，居例翻。西夷織毛爲布曰罽。 淳金釦器， 釦，去厚翻。說文：金飾器口。 設華蓋之坐，用郊天樂。 史言其非禮。坐，徂臥翻。	1
是日，旬休， 一月三旬，遇旬則下直而休沐，謂之旬休，今謂之旬假是也。 遣中使悉召宰相至中書東門。中使曰：所召無宋公名。申錫知獲罪，望延英，以笏扣頭而退。 按閣本大明宮圖：中書省與延英殿，其間僅隔殿中外院殿中內院耳。 宰相至延英，上示以守澄所奏，相顧愕眙。 眙，丑吏翻。 上命守澄捕豆盧著所吿十六宅宮市品官晏敬則及申錫親事王師文等，於禁中鞫之； 親事，常在左   右者。今宰執侍從，猶有親事官。 師文亡命。三月，庚子，申錫罷爲右庶子。自宰相大臣無敢顯言其冤者，獨京兆尹崔琯大理卿王正雅連上疏請出內獄付外廷覈實， 鞫於禁中，故曰內獄。 由是獄稍緩。正雅，翃之子也。 王翃，見德宗紀。 晏敬則等自誣服，稱申錫遣王師文達意於王，結異日之知。	1
贸易足鱼米，相逢话桑麻。村墟人蚁纷，日夕山气佳。酒贱醉瓷瓯，樵渔自生涯。	0
避殿尊先后，垂帷祐圣孙。忧勤万机政，听纳七臣言。功载生民咏，神游永厚原。鸿名兼四德，难尽赞坤元。	0
江东万里外，别后几悽悽。峡路花应发，津亭柳正齐。酒倾迟日暮，川阔远天低。心系征帆上，随君到剡溪。	0
江曲山如画，贪程亦驻舟。果随岩狖落，槎带水禽流。客散他乡夜，人归故国秋。樽前挂帆去，风雨下西楼。	0
爾朱榮聞之，大怒，謂元天穆曰：主上晏駕，春秋十九，海內猶謂之幼君；況今奉未言之兒以臨天下，欲求治安，其可得乎！ 治，直吏翻。 吾欲帥鐵騎赴哀山陵，翦除姦佞，更立長君， 更，工衡翻。長，知兩翻。 何如？天穆曰：此伊霍復見於今矣。乃抗表稱：大行皇帝背棄萬方， 復，扶又翻。背，蒲妹翻。 海內咸稱酖毒致禍。豈有天子不豫，初不召醫，貴戚大臣皆不侍側，安得不使遠近怪愕！又以皇女爲儲兩， 太子謂之儲君。易曰：明兩作離，大人以繼明照四方。故稱儲兩。 虛行赦宥，上欺天地，下惑朝野。已乃選君於孩提之中，實使姦豎專朝，隳亂綱紀， 朝，直遙翻。 此何異掩目捕雀，塞耳盜鍾。 塞，悉則翻。 今羣盜沸騰，鄰敵窺窬，而欲以未言之兒鎭安天下，不亦難乎！願聽臣赴闕，參預大議，問侍臣帝崩之由，訪侍 章：甲十一行本侍作禁；乙十一行本同；孔本同；張校同。 衞不知之狀，以徐鄭之徒付之司敗，雪同天之恥， 君父之讎，義不同天。 謝遠近之怨，然後更擇宗親以承寶祚。榮從弟世隆，時爲直閤， 更，工衡翻。從，才用翻；下從   子之從同。 太后遣詣晉陽慰諭榮；榮欲留之，世隆曰：朝廷疑兄，故遣世隆來，今留世隆，使朝廷得預爲之備，非計也。乃遣之。	1
寥寥湖上亭，不见野王居。平林岂旧物，岁晚空扶疏。自古圣贤人，邑国皆丘墟。不朽在名德，千秋想其馀。	0
鄧艾本營將士追出艾於檻車，迎還。衞瓘自以與會共陷艾，恐其爲變，乃遣護軍田續等將兵襲艾，遇於緜竹西，斬艾父子。艾之入江油也，田續不進，艾欲斬續，旣而捨之，及瓘遣續，謂曰：可以報江油之辱矣。鎭西長史杜預言於衆曰：伯玉其不免乎！ 衞瓘行鎭西軍司，而杜預爲鎭西長史，則爲同僚，而軍事則瓘任之也。瓘，字伯玉。 身爲名士，位望已高，旣無德音，又不   御下以正， 謂激田續使報鄧艾而行其私也。 將何以堪其責乎！瓘聞之，不候駕而謝預。預，恕之子也。 杜恕見七十三卷明帝景初元年。 鄧艾餘子在洛陽者悉伏誅，徙其妻及孫於西城。 西城縣屬魏興郡。爲晉武帝敍艾孫灼張本。	1
尋陽王大心遣徐嗣徽夜襲湓城，安南侯恬裴之橫等擊走之。	1
月冷花寒宫漏促。人在虚檐，玉体温无粟。弦断鸾胶还再续。娇云时霎情难足。解道双鸳愁独宿。宿翠偎红，蛱蝶元相逐。蓬海路遥天六六。终须伴我骑黄鹄。	0
长松虽剧县，主簿却优闲。溪浅清见石，斋空静对山。吏嚚嫌讼省，乡狭觉民艰。独称诗人意，行吟苔竹间。	0
丹田自种留年药，玄谷长生续命芝。世上漫忙兼漫走，不知求己更求谁。	0
再见非无分，相逢自昔缘。牛峰留满岁，鹤峤别经年。师友今尤惜，书题远尚传。蔡山连越巂，细认落鸿边。	0
去年诏赴淮阳郡，手合鱼符拥使辀。今岁恩叨玉堂署，头簪凤笔从宸游。孤蓬逐吹无时定，倦鸟逢林只自休。暗隙遂容私照日，奔湍信有不沈舟。身归讵敢夸三组，目眩何能读九丘。白发纷垂文思轧，此生荣遇若为酬。	0
夏，四月，新附督王稚浮海入吳句章， 新附督，蓋以吳人新附者別爲一部，置督以領之。句章縣屬會�郡。賢曰：句章故城在今鄮縣西。 略其長吏及男女二百餘口而還。 長，知兩翻。	1
共醉百斛酒，千金一笑倾。寄情桃叶渡，吊古石头城。战守筹雄地，更番出戍兵。瓮天留不住，图略遂西征。	0
前面人家是画图，数间茅屋映菰蒲。濛笼云里群峰出，欸乃滩边一棹孤。岁熟农人还自乐，天晴水鸟竞相呼。绝怜两岸垂丝柳，比却来时一半枯。	0
平原狂先生，隐翳世上尘。材多不可数，射覆亦绝伦。谈辞最诙怪，发口如有神。以此得亲幸，赐予颇不贫。金玉本光瑩，泥沙岂能堙。时时一悟主，惊动汉庭臣。不肯下儿童，敢言诋平津。何知夷与惠，空复忤时人。	0
东府辞金印，南园伴赤松。门阑无薏苡，泉石自从容。忽作丁威鹤，云亡老子龙。一哀缘殄瘁，不是涕无从。	0
一入石渠署，八逢霜树寒。任讥书尚白，不废研磨丹。骑省愁看鬓，骚人兴佩兰。壮年几已过，游乐谢曹桓。	0
竇建德所署普樂令平恩程名振來降，上遙除名振永寧令， 新志：平恩縣屬洺州；又所領雞澤縣有普樂縣，竇建德平後，廢入雞澤。永寧縣屬洛州；本熊耳，義寧二年更名，時屬熊州。按舊書除名振永年令。此承新書之誤。永年，漢廣平縣也，隋仁壽元年，改曰永年，帶洺州。舊志曰：永年，本漢曲梁縣地。杜佑曰：洺州，春秋赤狄之地。洺，彌幷翻。厥，九勿翻。還，從宣翻，又音如字。樂，音洛。 使將兵徇河北。名振夜襲鄴， 舊志：鄴縣屬相州，後魏於鄴置相州；周末尉遲迥旣平，乃焚鄴，以安陽爲相州理所。煬帝復於鄴故都大慈寺置鄴縣。將，卽亮翻。 俘其男女千餘人。去鄴八十里，閱婦人乳有湩者，九十餘人，悉縱遣之，鄴人感其仁，爲之飯僧。 湩，竹用翻；乳汁。爲，于僞翻。飯，扶晚翻。	1
秋，七月，甲寅，葬桓思皇后于宣陵。	1
泽国多水气，日西春尚寒。穷居无乐事，且复开清樽。一酌召和气，三觞失愁颜。百忧如崩云，天地为我宽。采采中田杞，愈食仍甘餐。登盘自有味，何必盛炮燔。	0
四海倾瞻调鼎手，朝廷侧席待伊周。江城父老休遮道，可是星车肯少留。	0
春，正月，全忠密表司徒兼侍中判六軍十二衞事充鹽鐵轉運使判度支崔胤專權亂國，離間君臣， 間，古莧翻。 幷其黨刑部尙書兼京兆尹·六軍諸衞副使鄭元規威遠軍使陳班等，皆請誅之。乙巳，詔責授胤太子少傅分司，貶元規循州司戶，班湊州司戶。 時無湊州，湊當作溱。 丙午，下詔罪狀胤等；以裴樞判左三軍事充鹽鐵轉運使，獨孤損判右三軍事兼判度支；胤所募兵並縱遣之。以兵部尙書崔遠爲中書侍郞，翰林學士左拾遺柳璨爲右諫議大夫，並同平章事。 考異曰：舊傳：崔胤得罪前一日，召璨入內殿草制敕。胤死之日，旣夕，璨自內出，前驅傳呼相公來；人未見制敕，莫測所以。新傳曰：崔胤死，昭宗密許璨相，外無知者。日暮，自禁中出，傳呼宰相，人大驚。按胤未死，璨已除平章事；新舊傳云胤死後，誤也。 璨，公綽之從孫也。 自元和以來，柳氏以淸正文雅，世濟其美，至柳璨而隤其家聲，所謂九世卿族一舉而滅之，柳玭之家訓爲空言矣。從，才用翻。 戊申，朱全忠密令宿   衞都指揮使朱友諒以兵圍崔胤第，殺胤及鄭元規陳班幷胤所親厚者數人。 崔胤有誤國之罪，無負國之心。考異曰：舊傳：全忠攻鳳翔，胤寓居華州，爲全忠畫圖王之策。又曰：天子還宮，全忠東歸，胤以事權在己，慮全忠急於篡代，乃與鄭元規謀招致兵甲，以扞茂貞爲辭。全忠知其意，從之，令汴州軍人入關應募者數百人。及友倫死，全忠怒，遣其子宿衞軍使友諒誅胤，而應募者突然而出。唐太祖紀年錄曰：及事權旣大，知朱溫懷篡奪之志，慮一朝禍發，與國俱亡，因圖自安之計，與朱溫外貌相厚，私心漸異；與元規密爲計畫，倍招兵數，繕治鎧甲，朝夕不止。朱溫察之，乃陰令部下驍果數千，紿爲散卒，於京師應募。胤每日敎閱弓弩，梁卒僞示怯懦，或倒弓背矢，有若不能，胤莫之識。俄而朱友倫打毬墜死，溫愈不悅。又聞胤欲挾天子出幸荆襄，溫乃抗言：胤將交亂天下，傾覆朝廷，宜急誅之，無令事發。天子將罷胤知政事，貶太子賓客，鄭元規循州司戶。事未行，溫子友諒引兵攻胤，詰旦，擒之，又攻鄭元規於京府，擒之，崔鄭俱獻首岐下。實錄：胤重世宰相，而志滅唐祚。按崔胤陰狡險躁，其罪固多；然本召全忠，欲假其兵力以除宦官耳。宦官旣誅，全忠兵勢益強，遂有篡奪之心。胤復欲以譎詐幷圖全忠，故全忠覺而殺之。若云唐室因胤而亡則可矣；舊傳云胤爲全忠畫圖王之策，實錄云胤志滅唐祚，恐未必然也。胤仕唐已爲上相，滅唐立梁，於己何益！假令胤實有此志，則惟患全忠篡代之不速，何故復謀拒之！此所謂天下之惡皆歸焉者也。紀年錄序朱崔之情，近得其實，今從之；然紀年錄云傳首岐下，誤也。又，全忠之去長安也，留步騎萬人，何患無兵，何必更令汴卒應募！若在訓練之際突出擒胤，猶須此卒，胤旣貶官家居，一夫可制，安用此計邪！蓋全忠以胤募兵旣多，或能圖己，故使汴卒應募，察其動靜以壞其謀，非藉此兵以誅胤也。人始不知，及誅胤之際皆突出，人方知是汴卒耳。	1
林外初晴后，斜阳满芰荷。频来指灵鹫，此去路无多。	0
凭高望远思悠哉，晚上江亭夜未回。日欲没时红浪沸，月初生处白烟开。辞枝雪蕊将春去，满镊霜毛送老来。争敢三年作归计，心知不及贾生才。	0
陵霜之华，我心忧嗟。阴之胜矣，而阳不加。坱轧陶钧，乃帝乃神。乃舒乃屯，烈烈严秋。熙熙阳春，职生有伦。今华发非其辰，辰属东方之仁。遐想三五，黄帝登云。尧年百馀，二仪分位。六气不渝，二景如璧，五星如珠。陵霜之华兮，何不妄敷。	0
几载阻兵荒，一名终不忘。还冲猛风雪，如画冷朝阳。句好慵将出，囊空却不忙。明年公道日，去去必穿杨。	0
霜降山水清，王屋十月时。石泉碧漾漾，岩树红离离。朝为灵都游，暮有阳台期。飘然世尘外，鸾鹤如可追。忽念公程尽，复惭身力衰。天坛在天半，欲上心迟迟。尝闻此游者，隐客与损之。各抱贵仙骨，俱非泥垢姿。二人相顾言，彼此称男儿。若不为松乔，即须作皋夔。今果如其语，光彩双葳蕤。一人佩金印，一人翳玉芝。我来高其事，咏欢偶成诗。为君题石上，欲使故山知。	0
攲危一径通，下马转深丛。便是尘寰外，可怜烟坞中。修篁寒滴雨，老柏静吟风。日暮庭前树，归鸦自绕空。	0
暠手令戒諸子，以爲：從政者當審愼賞罰，勿任愛憎，近忠正，遠佞諛， 近，其靳翻。遠，于願翻。 勿使左右竊弄威福。毀譽之來，當硏覈眞僞；聽訟折獄，必和顏任理，愼勿逆詐億必，   朱子曰：逆，未至而迎之也。詐，謂人欺己也。億，未見而意之也。必，期必也。譽，音余。 輕加聲色。務廣咨詢，勿自專用。吾蒞事五年，雖未能息民，然含垢匿瑕，朝爲寇讎，夕委心膂，粗無負於新舊， 粗，坐五翻。 事任公平，坦然無纇， 纇，盧對翻，絲節也，庛也。 初不容懷，有所損益。計近則如不足，經遠乃爲有餘，庶亦無愧前人也。	1
旄节拥凭熊，逶迤向凿龙。顺成时过蜡，闭塞令行冬。雪垄痕犹湿，梅林思已浓。传呼空谷应，前导白云逢。飞盖多邀客，停车数问农。禹功双壁断，佛劫万龛重。绝顶标孤刹，疏林透远钟。气蒸泉郁郁，冰绽水溶溶。药阁低临渚，茅庵背倚峰。冻醪资野酌，寒笋佐晨饔。棋局多依石，茶炉坐荫松。醉醒皆众共，小大尽公从。顾以私恩累，难追胜赏踪。原思初不病，叔夜亦非慵。稽古惭经笥，摛华怯笔锋。会须参后乘，异日待从容。	0
空山十日雪塞门，天荒地老无行人。芦花败絮不堪著，山石夜裂苍皮皴。奇寒中人僵赑屃，樵汲路迷瓶粟既。驾风万鹤危欲仙，此腹久无烟火气。家家暖入红麒麟，谁肯问讯推柴荆。洛阳令亦可人者，惜哉史不书其名。此公要亦非知我，志士从前例寒饿。倘令开口向凡儿，宁忍春雷曲肱卧。	0
武皇精魄久仙升，帐殿凄凉烟雾凝。俱是苍生留不得，鼎湖何异魏西陵。	0
草木无情亦可嗟，重开明镜照无涯。菊英空折罗含宅，榆荚不生原宪家。天命岂凭医药石，世途还要辟虫沙。仙翁乞取金盘露，洗却苍苍两鬓华。	0
微之诗卷忆同开，假日多应不入台。好句无人堪共咏，冲泥蹋水就君来。	0
上欲爲唐安公主造塔，厚葬之， 時唐安公主薨於城固。塔，浮圖也。爲，于僞翻。 諫議大夫同平章   事姜公輔表諫，以爲山南非久安之地，公主之葬，會歸上都， 會，合也，要也。上都，謂長安。 此宜儉薄，以副軍須之急。 凡行軍資糧器械所須者，皆謂之軍須。 上使謂陸贄曰：唐安造塔，其費甚微，非宰相所宜論。公輔正欲指朕過失，自求名耳。相負如此，當如何處之？ 相，息亮翻。處，昌呂翻。 贄上奏，以爲公輔任居宰相，遇事論諫，不當罪之，其略曰：公輔頃與臣同在翰林，臣今據理辯直則涉於私黨之嫌，希旨順成則違於匡輔之義；涉嫌止貽於身患，違義實玷於君恩。徇身忘君，臣之恥也！ 玷，都念翻，玉病也。 又曰：唯闇惑之主，則怨讟溢於下國而耳不欲聞，腥德達於上天而心不求寤， 讟，徒牧翻，謗也。書呂刑曰：德刑發聞惟腥。 迨乎顚覆，猶未知非。又曰：當問理之是非，豈論事之大小！虞書曰：兢兢業業，一日二日萬幾。 幾，居希翻。見皋陶謨。 唐虞之際，主聖臣賢，慮事之微，日至萬數。然則微之不可不重也如此，陛下又安可忽而不念乎！又曰：若以諫爭爲指過， 爭，讀曰諍。 則剖心之主不宜見罪於哲王； 武王數紂之罪曰：斮朝涉之脛，剖賢人之心。 以諫爭爲取名，則匪躬之臣不應垂訓於聖典。 易曰：王臣蹇蹇，匪躬之故。應，一凌翻。 又曰：假有意將指過，諫以取名，但能聞善而遷，見諫不逆，則所指者適足以彰陛下莫大之善，所取者適足以資陛下無疆之休。因而利焉，所獲多矣。儻或怒其指過而不改，則陛下招惡直之譏； 惡，烏路翻，又如字。 黜其取名而不容，則陛下被違諫之謗； 被，皮義翻。 是乃掩己過而過彌著，損彼名而名益彰。果而行之，所失大矣。上意猶怒，   甲寅，罷公輔爲左庶子。	1
虎头牌子织金裳，北面三年蚁梦长。借问一门朱与紫，江南几世谢君王。	0
午夜通明泊，朝来自启篷。骤看潮带雨，还作雪随风。酒薄愁无料，诗难老未工。疏寮有奇士，恨不此行同。	0
进学在致知，涵养须用敬。廓然而大公，物来则顺应。	0
西山日没人独归，东江月明鹤孤飞。秋风四起声切切，边心一听泪霏霏。嵩岳灵泉摇玉羽，蓬丘仙雾下金衣。自怜流落烦岁暮，唯有悲凉人事非。	0
孙老抱奇笔，临纸恣挥洒。从头扫乱石，磥砢随墨下。焦顽与圆润，无一不精者。谁信万钧重，卷之不盈把。	0
长柏高楠荫广庭，夜凉人静梦魂清。不知山月几时落，每到晓钟闻雨声。	0
未应将军聘，初从季直游。绛纱生不识，苍石尚能留。岂害依梁冀，何须困李侯。吾诗慎勿刻，猿鹤为君羞。	0
我行入东川，十步一回首。城都乱罢气萧飒，浣花草堂亦何有。梓中豪俊大者谁，本州从事知名久。把臂开尊饮我酒，酒酣击剑蛟龙吼。乌帽拂尘青螺粟，紫衣将炙绯衣走。铜盘烧蜡光吐日，夜如何其初促膝。黄昏始扣主人门，谁谓俄顷胶在漆。万事尽付形骸外，百年未见欢娱毕。神倾意豁真佳士，久客多忧今愈疾。高视乾坤又可愁，一躯交态同悠悠。垂老遇君未恨晚，似君须向古人求。	0
命建安王攸宜留守長安。 守，手又翻。	1
游观不作难，呼舟度清泚。新晴宿潦净，群山政如洗。上方著危栏，万象见根柢。寒泉自可斟，况复杂肴醴。高谈下夕阳，邂逅玄钥启。中流发浩歌，月色在波底。	0
明朝江上一回首，二十四峰何处寻。	0
乞伏國仁自稱大都督大將軍單于領秦·河二州牧， 單，音蟬。 改元建義，以乙旃童埿爲左相，屋引出支爲右相，獨孤匹蹄爲左輔，武羣勇士爲右輔， 乙旃屋引獨孤武羣，皆夷人複姓。乞伏與拓跋同出於鮮卑，故其部人亦有乙旃獨孤二姓。埿，與泥同。 弟乾歸爲上將軍，分其地置武城等十二郡， 載記曰：置武城武陽安固武始漢陽天水略陽漒川甘松匡朋白馬苑川十二郡。 築勇士城而都之。 水經註：苑川水出勇士縣之子城南山，北逕牧師苑，故漢牧苑之地也，有東西二苑城，其城相去七里；西城卽乞伏所都。	1
庚辰，司刑卿檢校陝州刺史李游道爲冬官尙書同平章事。 陝，失冉翻。	1
兀坐江城厌寂寥，喜逢春色上梅梢。寄言画角休吹遍，留与铃斋作淡交。	0
丙申，魏徙河南王幹爲趙郡王，潁川王雍爲高陽王。 將以河南潁川爲畿甸，故二王徙封。	1
吳越王鏐遣兵攻淮南甘露鎭，以救信州。 牽制淮南之兵，使之不得急攻危仔倡。	1
何年此峰独飞来，群山让秀中崔嵬。神刓天画不可状，仰视孤高摩斗魁。蕴灵产此万珍木，隆霜几度森不摧。异僧一见乃能识，击洞果有猿声哀。灵隐之南天竺北，筑亭结屋初谁媒。直疑朱夏落冰雪，亦恐白昼藏风雷。槛泉清可数毛发，白石齿齿如琼瑰。参差透影微日下，淅沥生籁长飔回。恍然若欲学蝉脱，洗眼绿净无纤埃。已将缨尘付流水，更以屐齿留苍苔。南丰家世有人物，幅巾藜杖同裴徊。剧谈抵掌共相对，惜无玉酒倾金罍。	0
此老诸缘薄，诗情忽漫深。敲门移稳字，弹指得真心。松竹藏幽讨，溪山助苦吟。解鞍聊为赋，去不负登临。	0
出门道路多，纵横不可测。我今欲远行，须问曾行客。徐徐逢路人，借问青松侧。客曰今何往，答之游京国。客乃指要路，而言行有益。古路虽大道，不如今路直。但行今人路，犹如假羽翼。彼客别我去，独自踌躇立。为见今古路，信乃无差忒。今路足轮蹄，古路多荆棘。欲行今人路，恐背古人迹。欲行古人路，今人笑迂僻。又拟不出门，奈何饥寒逼。哀哀此时路，悠悠苍天色。不避今人嫌，路须行古陌。古陌虽然远，且保无蹶失。勉哉自勉哉，前去难云适。不获见杨朱，万古凝愁魄。	0
奉礼徒员外，京师枉治中。二郎槐不做，四老橘成空。三凤壁岩子，双龙宝剑雄。万人真莫赎，愁绝老坡翁。	0
趙王旣殺李弘規李藹，委政於其子昭祚。昭祚性驕愎， 愎，符逼翻。 旣得大權，曏時附弘規者皆族之。弘規部兵五百人欲逃，聚泣偶語，未知所之。會諸軍有給賜，趙王忿親軍之殺石希蒙，獨不時與，衆益懼。王德明素蓄異志，因其懼而激之曰：王命我盡阬爾曹。吾念爾曹無罪倂命， 併命，謂一時皆誅死。 欲從王命則不忍，不然又獲罪於王，柰何？衆皆感泣。 感張文禮則讎趙王鎔矣。	1
蘅皋驻马独依依，寄恨微波带减围。泪迹不成双玉箸，身轻谁赋六铢衣。穿针静夜星榆出，摆手清晨雪絮飞。目断风帘旧巢燕，新看先傍杏梁归。	0
不缘斗米挂朝衣，自是知几勇赋归。莫把秋英等閒看，商山芝草首阳薇。	0
旧闻父老晋郎官，已作飞腾变化看。闻道东蒙有居处，愿供薪水看烧丹。	0
十二月，戊午，博平敬侯華歆卒。 諡法：夙夜警戒曰敬；合善典法曰敬。華，戶化翻。	1
初，東夷校尉勃海李臻，與王浚約共輔晉室，浚內有異志，臻恨之。和演之死也， 見八十五卷惠帝永興元年。 別駕昌黎王誕亡歸李臻，說臻舉兵討浚。臻遣其子成將兵擊浚。 考異曰：燕書王誕傳，成作咸，今從李洪傳。說，輸芮翻。 遼東太守龐本，素與臻有�，乘虛襲殺臻，遣人殺成於無慮。 無慮縣，前漢屬遼東，後漢屬遼東屬國，晉省。應劭曰：慮，音閭，周禮所謂其山毉巫閭是也。 誕亡歸慕容廆。詔以勃海封釋代臻爲東夷校尉，龐本復謀殺之； 廆，乎罪翻。復，扶又翻。 釋子悛勸釋伏兵請本，收斬之，悉誅其家。 悛，七倫翻，又且緣翻。	1
金陵王气消，六朝隳霸业。白云千古恨，空江照楼堞。虎丘罗蔓草，姑苏委枫叶。怀贤思伍员，灵涛浩难涉。	0
蜀主奢縱無度，日與太后太妃遊宴於貴臣之家，及遊近郡名山，飮酒賦詩，所費不可勝紀。 勝，音升。 仗內敎坊使嚴旭強取士民女子內宮中，或得厚賂而免之，以是累遷至蓬州   刺史。太后太妃各出敎令賣刺史令錄等官， 令，縣令。錄，錄事參軍。 每一官闕，數人爭納賂，賂多者得之。 史言蜀朝政濁亂。	1
归鞍常苦夕阳催，小憩聊分饮胙杯。万一得年如小父，尚堪十度扫松来。	0
徒观出塞十四万，讵觉权奇冀北空。不用执驱名校尉，但令苜蓿遍离宫。	0
问舍求田话昔时，共忧南北未安枝。青山笑我空成梦，白发怜君苦作诗。风月谁教太潇洒，功名自是小差池。要须附骥还金马，昼锦归来亦未迟。	0
月澹中官放钥回，倚云宫殿掖门开。綵床百步黄罗帕，于阗名王进玉来。	0
身驾青牛老子车，行云来去自纾徐。精神健好充黄野，骨法清真贯玉庐。六十二年康节咏，五千馀卷玉川书。石林莫作盘居计，黄纸看看又诏除。	0
步步高如月里攀，拂云枝叶伴云间。开花结子清香远，应似淮南一小山。	0
削成双峰玉骨清。	0
鹤伴鸣琴公事晚，乌惊调角戍城秋。	0
五年辛亥八三一	1
子猷曾有风流语，一日不能无此君。相国近添萧洒兴，数茎应怪乍离群。宽围朱槛朱犹湿，密占青苔青自分。若见仙翁莫轻许，携将飞入葛陂云。	0
清野都无寸草留，暴师塞下欲何求。东风借便天亡敌，春水方生早去休。	0
三月，壬戌，太傅胡廣薨，年八十二。廣周流四公， 太傅太尉司徒司空。 三十餘年， 賢曰：廣以順帝漢安元年爲司空，至熹平元年薨，三十一年也。 歷事六帝， 安順沖質桓靈。 禮任極優，罷免未嘗滿歲，輒復升進。 復，扶又翻。 所辟多天下名士，與故吏陳蕃李咸並爲三司。 三司，卽三公。 練達   故事，明解朝章， 解，戶買翻，曉也。朝，直遙翻。 故京師諺曰：萬事不理，問伯始；天下中庸，有胡公。 胡廣，字伯始。夫旣曰萬事不理問伯始，則當時之責望亦重矣，豈可以三十餘年周流四公爲榮哉！賢曰：中，和也。庸，常也。中和可常行之德也。 然溫柔謹慤，常遜言恭色以取媚於時，無忠直之風，天下以此薄之。	1
客思倦漂泊，居然感物华。关头望红叶，马上见黄花。薄宦终无定，闲愁讵有涯。今朝书至否，几夕梦还家。	0
鮮卑薛勃叛秦， 薛勃據貳城，爲魏所攻而降於秦。 秦主興自將討之。 將，卽亮翻。 勃敗，奔沒弈干，沒弈干執送之。	1
卷舒无意入虚玄。丘壑伴云烟。石根清气千年润，覆孤松、深护啼猿。霭霭静随仙隐，悠悠闲对僧眠。傍花懒向小溪边。空谷覆流泉。浮踪自感今如此，已无心、万里行天。记得晋人归去，御风飞过斜川。	0
太尉馬日磾免；遣使卽拜幽州牧劉虞爲太尉，封容丘侯。 容丘縣，屬東海郡。考異曰：袁紀：三月己丑，光祿劉虞爲司馬，領幽州牧。今從范書。	1
唐设高科表用文，吾曹谁作谏垣臣。甄山秀气旷千古，凤阙华恩钟二人。起草便论天上事，如君不是世间身。龙头龙尾前年梦，今日须怜应若神。	0
展读新诗次第看，管中文豹喜窥斑。不知笔力能豪放，落纸云烟欬唾间。	0
勃海王悝之貶癭陶也， 悝，苦回翻。癭，於郢翻。 因中常侍王甫求復國，許謝錢五千萬；旣而桓帝遺詔復悝國， 悝復國事見上卷永康元年。 悝知非甫功，不肯還謝錢。中常侍鄭颯中黃門董騰數與悝交通， 颯，音立。數，所角翻。 甫密司察以吿段熲。 司，讀曰伺。 冬，十月，收颯送北寺獄，使尙書令廉忠誣奏颯等謀迎立悝，大逆不道，遂詔冀州刺史收悝考實，迫責悝，令自殺；妃妾十一人子女七十人伎女二十四人皆死獄中， 伎，渠綺翻。 傅相以下悉伏誅。甫等十二人皆以功封列侯。	1
双节同来朔漠边，三冬行尽雪霜天。朝飧膻酪几分饱，夜拥貂狐数鼓眠。光景不停如转毂，归心难遏似流烟。须将薄宦同羁旅，奔走何时是息肩。	0
尽瘁辞当国，均劳得偃藩。幄中留秘画，天下满危言。日企还三事，宁图閟九原。谁将河海泪，一洒问乾坤。	0
锦样桃花占晓晴，桃边梅树尚寒英。莫羞老大无颜色，自是前贤畏后生。	0
月下有闻思望帝，山中无曲舞胎仙。	0
唐主遣使賀契丹滅晉，且請詣長安脩復 章：十二行本復下有唐室二字；乙十一行本同。 諸陵； 唐末喪亂，諸陵多遭發掘；南唐自謂纂唐之緖，故請脩復也。 契丹不許，而遣使報之。	1
斜汉西倾桂魄新，停梭今夕度天津。世间纵有支机石，谁是成都卖卜人。	0
金兵据城坚如石，鞑人入关平如席。秋高塞上沙草愁，夜半军中羽书急。符麟留钥汉宗姓，风鹤为兵谢安侄。貔貅野宿日增灶，鼪鼯陆梁夜鸣镝。肯携金印问钱谷，盍上玉堂调笔墨。时平书生坐迂阔，气盖廷臣工激直。烟尘所喜毛发青，冰雪其清肝胆白。朱雀桥深橘香美，白鹭洲寒荻花湿。我所思兮丁令威，欲往从之语胸臆。	0
燕建節將軍餘巖叛，自武邑北趣幽州。 趣，七喩翻。 燕王垂馳使敕幽州將平規曰： 使，疏吏翻。 固守勿戰，俟吾破丁零自討之。規出戰，爲巖所敗。 敗，補邁翻。 巖入薊，掠千餘戶而去，遂據令支。 令，音鈴，又郞定翻。支，音祁。 癸酉，翟成長史鮮于得斬成出降，垂屠行唐，盡阬成衆。 去年丁零叛燕，至是而滅。降，戶江翻。	1
迥拂来鸿急，斜催别燕高。已寒休惨淡，更远尚呼号。楚色分西塞，夷音接下牢。归舟天外有，一为戒波涛。	0
故国路遥归去来，春风天远望不尽。	0
進府掾王匡，騎都尉鮑信，皆泰山人，進使還鄕里募兵；幷召東郡太守橋瑁屯成皋， 瑁，音冒。 使武猛都尉丁原將數千人寇河內，燒孟津，火照城中， 賢曰：武猛，謂其有武藝而勇猛，取其嘉名，因以名官。 皆以誅宦官爲言。	1
风候已应同岭北，云山仍喜似终南。	0
不耕何敢叹无囷，多谢先生早见倾。望岁比同伤再潦，逢年今共快三霙。光凝夜旦千山晓，势合高卑万壑平。坐想袁安门未扫，洛阳谁复念孤茕。	0
伤禽我是笼中鹤，沈剑君为泉下龙。重纩犹存孤枕在，春衫无复旧裁缝。	0
夏主好自矜大， 好，呼到翻。 名其四門：東曰招魏，南曰朝宋，西曰服涼，北曰平朔。 朝，直遙翻。	1
芸阁为郎一命初，桐州寄傲十年馀。魂随逝水归何处，名在新诗众不如。蹉跎江浦生华发，牢落寒原会素车。更忆八行前日到，含悽为报秣陵书。	0
倚花傍月。花底歌声彻。最好月筛花影，花月浸、香奇绝。双溪秋月洁。桂棹何时发。客里明朝送客，多少事、且休说。	0
功成惟欲善持盈，可叹前王恃太平。辛苦骊山山下土，阿房才废又华清。	0
兹惟阼阶，厥义有在。历阶而升，敬谨将冠。经训昭昭，邦仪粲粲。正纚宾筵，寿考未艾。	0
鄧廣銘標點聶崇岐覆校	1
玉人为我殷勤醉。向醉里、添姿媚。偏著冠儿钗欲坠。桃花气暖，露浓烟重，不自禁春意。绿榆阴下东行水。渐渐近、凄凉地。明月侵床愁不睡。眉儿吃皱，为谁无语，阁住阳关泪。	0
九洛韶光媚，三川物候新。花明丹凤浦，日映玉鸡津。元礼期仙客，陈王睹丽人。神龟方锡瑞，绿字重来臻。	0
乐回和气作春温，香袅祥云映酒尊。盛事同官皆有母，可人今岁喜生孙。一杯首奉吾亲寿，百拜心知造物恩。看取朱颜长不老，年年宾客醉盈门。	0
乱世归山谷，征鼙喜不闻。诗书犹满架，弟侄未为军。山犬眠红叶，樵童唱白云。此心非此志，终拟致明君。	0
黄河吹风暗平川，东流之水清且澜。明月不如长年好，照我离离满秋前。明年此夜月还明，我是荆江云水人。劝君莫唱乌栖曲，千古悲凉鬼神哭。	0
随潮鸥鸟往来频，百十为群立水滨。多怪朝来无一个，高飞想是避渔人。	0
山松径与瀑泉通，巾舄行吟想越中。塞雁去经华顶末，乡僧来自海涛东。关分河汉秋钟绝，露滴猕猴夜岳空。抱疾因寻周柱史，杜陵寒叶落无穷。	0
平生子刘子，劲气横秋霜。不肯作短簿，海漘驾飞航。棱嶒高颊颧，碧眼须眉苍。莺花风月夜，锦绣倾肝肠。诸公盍推毂，置之白玉堂。筦库着此士，四海空茫茫。仆也客于浙，云阡凄故乡。退鹢岂坦率，瞽无预文章。乘除君晚泰，尚欲思激昂。年饥仅半菽，羞涩无酒浆。赆别祗此诗，君无诮凄凉。	0
南云走冷圭，北籁号空木。年年任霜霰，不减筼筜绿。	0
阵阵翻空回旋飞，缀巾沾袖却横吹。东风秘授看花诀，不在开时在落时。	0
不随晴野尽，独向深松积。落照入寒光，偏能伴幽寂。	0
可笑灵公不自量，区区小国事交争。遽然问阵于夫子，夫子闻之故遂行。	0
自知群从为儒少，岂料词场中第频。桂折一枝先许我，杨穿三叶尽惊人。转于文墨须留意，贵向烟霄早致身。莫学尔兄年五十，蹉跎始得掌丝纶。	0
今日相逢落叶前，洞庭秋水远连天。共说金华旧游处，回看北斗欲潸然。	0
先是，天下冠帶之國七，而三國邊於戎狄： 先，悉薦翻。 秦自隴以西有緜諸緄戎翟䝠之戎， 班志，緜諸道屬天水郡。西漢之制，縣有蠻夷曰道。括地志：緜諸城在秦州秦嶺縣北五十六里。唐貞觀十七年，省秦嶺入淸水縣。韋昭曰：緄戎，春秋以爲犬戎。師古曰：混云夷也。史記正義曰：緄，音昆，字當作混。余謂昆戎卽周之昆夷。翟，與狄同。班志，隴西郡有狄道。師古曰：其地有狄種，故曰狄道。天水郡有䝠道。應劭曰：䝠，戎邑也。狄道，晉置武始郡。括地志：䝠道故城，在渭州襄武縣東南三十七里。䝠，戶官翻。 岐梁涇漆之北有義渠大荔烏氏朐衍之戎； 班志，岐山在扶風美陽縣西北，梁山在馮翊夏陽縣西北。師古曰：此漆水在新平。後漢志，   扶風漆縣有漆水。晉分扶風置新平郡，治漆縣。班志，義渠道屬北地郡。括地志：唐寧慶二州地。又班志，馮翊臨晉縣，古大荔城。括地志：同州馮翊縣及朝邑縣本漢臨晉地。今朝邑縣東三十步故王城，卽大荔王城也。宋白曰：同州馮翊縣古大荔城，在今州東三十七里朝邑縣界，故王城是也。荔，力計翻。班志，安定郡有烏氏縣。括地志：烏氏故城，在涇州安定縣東三十里，周之故地，後入戎；秦惠王取之，置烏氏縣。氏，音支。班志，北地郡有朐衍縣。括地志：鹽州，古戎狄居之，卽朐衍戎之地。應劭曰：朐，音煦。師古音香于翻。康求于翻，非。 而趙北有林胡樓煩之戎；燕北有東胡山戎； 自漢北平無終白狼以北，皆大山重谷，諸戎居之，春秋謂之山戎。 各分散居谿谷，自有君長，往往而聚者百有餘戎，然莫能相一。其後義渠築城郭以自守，而秦稍蠶食之，至惠王遂拔義渠二十五城。昭王之時，宣太后誘義渠王，殺諸甘泉， 甘泉在漢馮翊雲陽縣，漢起甘泉宮於此。誘，羊久翻。 遂發兵伐義渠，滅之，始於隴西北地上郡 隴西，唐渭州洮州河州之地。北地，唐慶州寧州鄜州靈州鹽州之地。上郡唐延州綏州銀州之地。 築長城以拒胡。趙武靈王北破林胡樓煩，築長城，自代並陰山下，至高闕爲塞。 徐廣曰：五原郡西安陽縣北有陰山，陰山在河南，陽山在河北。酈道元曰：余按南河北河及安陽縣以南，悉沙阜耳，無他異山。故廣志云：朔方郡移沙七所而無山以擬之，是議志之僻也。陰山在河東南斯可矣。漢郞中侯應曰：陰山東西千餘里，單于之苑囿也。孝武出師攘之於漠北，匈奴過之，未嘗不哭。則此山蓋在沙漠之南也。括地志：陰山在朔州北塞外突厥界。杜佑曰：今安北府北山是也。安北府治中受降城。地志：朔方郡臨戎縣北有連山，險於長城，其山中斷，兩峯俱峻，名曰高闕。水經註：河水自窳渾縣東屈而東流，逕高闕南，闕口有城跨山結   局，謂之高闕戍。劉昫曰：高闕北拒大磧口三百里。杜佑曰：高闕當在豐州河西。厥，九勿翻。降，戶江翻。窳，以主翻。渾，戶昆翻。磧，七迹翻。 而置雲中鴈門代郡。 史記正義曰：雲中故城，趙雲中城，秦雲中郡，在勝州楡林縣東北四十里。秦漢之鴈門代郡皆在句注陘之北，唐之雲朔蔚新武州卽其地也。若唐之代州鴈門郡惟崞繁畤二縣，漢鴈門郡之舊縣，其鴈門縣則漢太原郡之廣武縣也，五臺則漢太原之慮虒縣也。句，音鉤。陘，音刑。蔚，紆勿翻。崞，音郭。畤，音止。師古曰：慮虒，音廬夷。 其後燕將秦開爲質於胡， 姓譜：秦本顓頊後，子嬰旣滅，支庶爲秦氏。余按左傳魯有秦堇父，秦姓其來尙矣。燕，因肩翻。將，卽亮翻。質，音致。父，音甫。堇，几隱翻。 胡甚信之；歸而襲破東胡，東胡卻千餘里。燕亦築長城，自造陽至襄平， 韋昭曰：造陽，地名，在上谷。余按漢書所謂上谷之斗造陽是也。杜佑曰：晉太康地志：自北地郡北行九百里，得五原塞；又北出九百里得造陽，卽麟州銀城縣。史記：燕築長城，自造陽至襄平。韋昭曰：造陽地在上谷。未詳孰是。史記正義曰：上谷，今嬀州。王隱地道志曰：郡在谷之頭，故以上谷名焉。班志，襄平縣，遼東郡治所。燕，因肩翻。嬀，居爲翻。 置上谷漁陽右北平遼東郡以拒胡。 漁陽，唐薊州檀州。北平，唐平州。遼東，其地在大遼水之東，唐嘗置遼州，又嘗爲安東都護府治所。 及戰國之末而匈奴始大。	1
画堂三月初三日，絮扑窗纱燕拂檐。莲子数杯尝冷酒，柘枝一曲试春衫。阶临池面胜看镜，户映花丛当下帘。指点楼南玩新月，玉钩素手两纤纤。	0
觉来窗牖空，寥落雨声晓。良游怨迟暮，末事惊纷扰。为问经世心，古人难尽了。	0
须臾却有人相顾。把肴桨来聚。礼数既雍容，更衣冠淳古。渔人方问此何乡，众颦眉、皆能深诉。元是避嬴秦，共携家来住。	0
南国有佳人，轻盈绿腰舞。华筵九秋暮，飞袂拂云雨。翩如兰苕翠，婉如游龙举。越艳罢前溪，吴姬停白纻。	0
宿雨滋兰，轻风飐柳，新来随处和融。幽兰曲径，花气巧相通。燕子才飞又语，带芹泥、时点芳丛。微中酒，日长睡起，心事在眉峰。年年，春好处，联镳荡桨，拾翠挪红。任金貂醉脱，不放杯空。谁信风流一别，当时事、已逐飞鸿。云山晚，阑干罢倚，烟寺起疏钟。	0
几日监临向蜀春，错抛歌酒强忧人。江楼一望西归去，不负嘉州只负身。	0
蚕月雨冥冥，愁云满太清。庭阶犹积润，沟港更繁声。嫩绿应浮野，馀凉稍及城。隋河今不浅，放艇欲南征。	0
巧匠胸中有全室，能文纸上无脱稿。老禅善画亦如是，毛锥未出意先到。解衣盘薄小经营，蓦然挥洒笔如扫。我思诗画本一律，众作徒多等蝉噪。画手无如王右丞，一似诗中杜陵老。正缘此老襟韵高，工拙奇常无不好。斲轮妙处不可传，此事难从笔端讨。由来万法生一心，贯彻精粗无二道。	0
丙申，魏以太原王世子爾朱菩提爲驃騎大將軍開府儀同三司。 菩，薄乎翻。 丁酉，以長樂等七郡各萬戶，通前十萬戶，爲太原王榮國， 樂，音洛。 戊戌，又加榮太師，皆賞擒葛榮之功也。	1
初，上病創， 創，初良翻。 不能視事，政無大小，皆決於長沙王叔堅，權傾朝廷。叔堅頗驕縱，上由是忌之。都官尙書山陰孔範， 山陰，漢古縣，屬會�郡。 中書舍人施文慶，皆惡叔堅而有寵於上， 惡，烏路翻；下同。 日夕求其短， 日夕，猶言朝夕也。 搆之於上。上乃卽叔堅驃騎將軍本號，用三司之儀，出爲江州刺史。以祠部尙書江總爲吏部尙書。	1
魏主至洛陽，欲澄淸流品，以尙書崔亮兼吏部郞。亮，道固之兄孫也。 宋泰始初，崔道固降魏。	1
正悲世上事无限，细看水中尘更多。	0
奚疆山水比东吴，物色虽同土俗殊。万壑千岩南地有，扁舟短棹此间无。因嗟好景当边塞，却动归心忆具区。终待使还酬雅志，左符重乞守江湖。	0
又，昔周居洛邑，猶存宗周； 周成王宅洛，以豐爲宗周，存故都也。 漢遷東都，京兆置尹。 後漢都雒陽，置河南尹；而長安仍置京兆尹，亦存故都也。 察 章：十二行本察作案；乙十一行本同；孔本同；張校同；退齋校同。 春秋之義，有宗廟曰都，無曰邑。况代京，宗廟山陵所託，王業所基，其爲神鄕福   地，實亦遠矣，今便同之郡國，臣竊不安。謂宜建畿置尹，一如故事， 魏初都平城，分畫甸畿置司州，於平城置代尹。 崇本重舊，光示萬葉。	1
陳州刺史惠王友能反，舉兵趣大梁， 九域志：陳州北至大梁三百四十里。趣，七喩翻。 詔陝州留後霍彥威宣義節度使王彥章控鶴指揮使張漢傑將兵討之。 陝，失冉翻。 友能至陳留， 九域志：陳留縣在大梁東五十二里。 兵敗，走還陳州，諸軍圍之。	1
东风吹草色，空使客蹉跎。不设太平险，更应游子多。几伤行处泪，一曲醉中歌。尽向青门外，东随渭水波。	0
岭表岂必热，庚伏频滂沱。薄暮辱招要，盆李参瓶荷。君侯如长松，折节交藤萝。奇字识夏鼎，古音弹云和。今日素商至，高屋凉意多。夜清群籁息，已有蛩鸣莎。人生不饮酒，贤愚同销磨。拍手问湘累，独醒欲如何。谬承青眼顾，讵惜苍颜酡。客散我亦归，耿耿看斜河。	0
史炤釋文曰：絰，首戴也，以苴麻爲之。謂之環者，言其輕細如環之形。費本同。余按喪服以情之輕重爲等，苴麻之絰，重服也。左傳，齊晏桓子卒，晏嬰縗麤斬苴絰帶杖菅屨。杜預註曰：苴，麻之有子者，取其麤也。周禮，王爲諸侯緦縗，弁而加環絰，同姓則麻，異姓則葛。王莽自以居攝踐阼，不爲母服喪，服天子弔諸侯之服，以壹弔再會而已，安肯以苴麻爲絰乎！記檀弓：叔仲皮死，其子子柳之妻衣縗而繆絰，叔仲衍請繐縗而環絰。鄭註云：繆絰，士妻爲舅姑之服也；環絰，弔服之絰也。時婦人好輕細而多服此者。孔穎達正義曰：繆絰，謂絞麻爲絰，繆，謂兩股相交也。五服之絰皆然，惟弔服環絰不繆耳。環絰者一股，所謂纏絰也。此卽輕細如環之義。史炤所謂輕細如環者，本顏師古之說。旣言輕細，安得以苴麻爲之乎！	1
朱衣吏引上骊山。	0
去岁投荒客，今春肆眚归。律通幽谷暖，盆举太阳辉。喜气迎冤气，青衣报白衣。还将合浦叶，俱向洛城飞。	0
西风吹雨故将寒，斗室盘旋宇宙宽。芦已成花衰鬓白，枫犹染叶醉容丹。人间岁月几羊胛，身外勋名一鼠肝。领略秋光无限意，东篱閒掇落英餐。	0
黄姑西不娶，织女东未嫔。绛河咫尺间，可望不可亲。欲遣乌作使，乌黠言未驯。欲诏凤为媒，凤老咮不灵。独有雕陵鹊，造梁河之漘。频年事填河，头秃弗爱身。胡然此今夕，疆疆语依人。熠耀渡机石，鸊鹈窥汉津。鹊昔号神女，至此不复神。缅思成桥事，谩语抑不伦。直须明河水，尽洗千秋尘。	0
人老江湖外，官拘簿领缘。剧谈尝共夜，好句得先传。行李无他阻，朝廷有阙员。相逢一笑喜，已种玉为田。	0
算来只是弄精神，识破于时始悟真。表里分明都见了，区区何必更书绅。	0
穿云上虚无，彷佛凌倒景。微茫鸿鹄背，指点众山顶。出日上扶桑，徘徊万林影。	0
晦日湔裾俗，春楼致酒时。出山还已醉，谢客旧能诗。溪柳薰晴浅，岩花待闰迟。为邦久无事，比屋自熙熙。	0
野火烧枝水洗根，数围孤树半心存。应是无机承雨露，却将春色寄苔痕。	0
春色华阳国，秦人此别离。驿楼横水影，乡路入花枝。日暖莺飞好，山晴马去迟。剑门当石隘，栈阁入云危。独鹤心千里，贫交酒一卮。桂条攀偃蹇，兰叶藉参差。旅梦惊蝴蝶，残芳怨子规。碧霄今夜月，惆怅上峨嵋。	0
当时最少年，雪林紫芝翁。诗名三十年，正复坐此穷。落日澹平湖，宿草鸣寒蛩。何时一樽酒，往酹与子同。	0
保大節度使高萬金卒。癸亥，以忠義節度使高萬興兼保大節度使，幷鎭鄜延。 太祖改保塞軍爲忠義軍。高萬興，萬金之兄也；兄弟並鎭，今併爲一。	1
是歲，初開西邸賣官， 開邸舍於西園，因謂之西邸。 入錢各有差：二千石二千萬；四百石四百萬；其以德次應選者半之，或三分之一；於西園立庫以貯之。 貯，丁呂翻。 或詣闕上書占令長，隨縣好醜，豐約有賈。 占，章贍翻。長，知兩翻。賈，讀曰價。 富者則先入錢，貧者到官然後倍   輸。又私令左右賣公卿，公千萬，卿五百萬。初，帝爲侯時常苦貧，及卽位，每歎桓帝不能作家居， 居，積也。 曾無私錢，故賣官聚錢以爲私藏。 藏，徂浪翻。	1
癸未，世民入武牢；甲申，將驍騎五百，出武牢東二十餘里，覘建德之營。 覘，丑廉翻，又丑豔翻。 緣道分留從騎， 從，才用翻；下同。 使李世勣程知節秦叔寶分將之，伏於道旁，纔餘四騎，與之偕進。世民謂尉遲敬德曰： 騎，奇寄翻。尉，紆勿翻。 吾執弓矢，公執槊相隨， 槊，色角翻。 雖百萬衆若我何！又曰：賊見我而還，上策也。 還，從宣翻。 去建德營三里所，建德遊兵遇之，以爲斥候也。世民大呼曰：我秦王也。引弓射之， 呼，火故翻。射，而亦翻；下同。 斃其一將。 將，卽亮翻。 建德軍中大驚，出五六千騎逐之，從者咸失色。 從，才用翻。 世民曰：汝弟前行，吾自與敬德爲殿。 弟，大計翻，但也。漢書多用此弟字，可考也。殿，丁練翻。 於是按轡徐行，追騎將至，則引弓射之，輒斃一人。追者懼而止，止而復來， 復，扶又翻；下同。 如是再三，每來必有斃者，世民前後射殺數人，敬德殺十許人，追者不敢復逼。世民逡巡稍卻以誘之， 逡，七荀翻。誘，音酉；下同。 入於伏內，世勣等奮擊，大破之，斬首三百餘級，獲其驍將殷秋石瓚以歸。 瓚，藏旱翻。 乃爲書報建德，諭以趙魏之地，久爲我有，爲足下所侵奪。但以淮安見禮，公主得歸，故相與坦懷釋怨。 武德二年，竇建德盡取趙魏，虜淮安王神通及同安公主，待淮安以客禮，次年八月，遣公主   歸。 世充頃與足下修好，已嘗反覆， 武德二年，王竇結好；世充篡，建德絕之，尋有疆埸之爭。好，呼到翻。 今亡在朝夕，更飾辭相誘，足下乃以三軍之衆，仰哺他人，千金之資，坐供外費， 兵法曰：興師十萬，日費千金。 良非上策。今前茅相遇，彼遽崩摧， 左傳：隨武子曰：前茅慮無。杜預註云：軍行前有斥候蹹伏。茅，明也，備慮有無也。或曰：以茅爲旌識。 郊勞未通，能無懷愧。 古者諸侯相見有郊勞之禮。言建德來救世充，阻於唐兵，使命不得通也。勞，力到翻。 故抑止鋒銳，冀聞擇善， 欲使之擇善而從。 若不獲命，恐雖悔難追。	1
冷淡亭台偏种竹，清虚轩砌不栽花。	0
过了沙头渐有村，地平江阔气清温。暗潮已到无人会，只有篙师识水痕。	0
季桓心岂忠，其富过周公。阳货道岂正，其权执国命。由来富与权，不系才与贤。所托得其地，虽愚亦获安。彘肥因粪壤，鼠稳依社坛。虫兽尚如是，岂谓无因缘。展禽胡为者，直道竟三黜。颜子何如人，屡空聊过日。皆怀王佐道，不践陪臣秩。自古无奈何，命为时所屈。有如草木分，天各与其一。荔枝非名花，牡丹无甘实。	0
空山泉落松窗静，闲地草生春日迟。白发渐多身未退，依依常在永禅师。	0
妄想不须强灭，真如何必希求。本源自性佛齐修。迷悟岂拘先后。悟则刹那成佛。迷则万劫沦流。若能一念契真修。灭尽恒沙罪垢。	0
初，魏郡李暠爲司隸校尉， 暠，古老翻。 以舊怨殺扶風蘇謙；謙子不韋瘞而不葬， 瘞，於計翻。 變姓名，結客報仇。暠遷大司農，不韋匿於廥中，鑿地旁達暠之寢室， 說文曰：廥，芻稾藏，音工外翻。 殺其妾幷小兒。暠大懼，以板藉地，一夕九徙。又掘暠父冢，斷取其頭， 斷，丁管翻。 標之於市。暠求捕不獲，憤恚，嘔血死。 恚，於避翻。 不韋遇赦還家，乃葬父行喪。張奐素睦於蘇氏，而段熲與暠善，熲辟不韋爲司隸從事，不韋懼，稱病不詣。熲怒，使從事張賢就家殺之，先以鴆與賢父曰：若賢不得不韋，便可飮此！賢遂收不韋，幷其一門六十餘人，盡誅之。	1
齊湘東王寶晊， 晊，之日翻。 安陸昭王緬之子也， 緬，齊明帝之弟。緬，彌兗翻。 頗好文學。 好，呼到翻。 東昏侯死，寶晊望物情歸己，坐待法駕。旣而王珍國等送首梁公，梁公以寶晊爲太常，寶晊心不自安。壬戌，梁公稱寶晊謀反，幷其弟江陵公寶覽汝南公寶宏皆殺之。	1
魏正光以前，阿至羅常附於魏。 阿至羅，高車種也。魏書：孝靜帝興和三年，阿至羅國主副伏羅越君子去賓來降，封之爲高車王。 及中原多事，阿至羅亦叛，丞相歡招撫之，阿至羅復降，凡十萬戶。三月，辛卯，詔復以歡爲大行臺， 魏方罷諸行臺，今復命歡以此職，以招撫阿至羅。 使隨宜裁處。 處，昌呂翻。 歡與之粟帛，議者以爲徒費無益，歡不從；及經略河西，大收其用。 謂救曹泥及取万俟受洛干時也。	1
国以斯文重，公仍内署来。风标森太华，星象逼中台。朝满迁莺侣，门多吐凤才。宁同鲁司寇，惟铸一颜回。	0
初，梁興州刺史席固以州降魏，周太祖以固爲豐州刺史。 五代志：淅陽郡武當縣，舊置武當郡及始平郡，後改爲齊興郡，梁置興州，後周改爲豐州，隋改爲均州。降，戶江翻。 久之，固猶習梁法，不遵北方制度，周人密欲代之，而難其人，乃以司憲中大夫令狐整權鎭豐州， 唐六典曰：後周秋官置司憲中大夫二人，掌丞司寇之法，以左右刑罰，蓋比御史中丞之職也。 委以代固之略。整廣布威恩，傾身撫接，數月之間，化洽州府。於是除整豐州刺史，以固爲湖州刺史。 五代志：舂陵郡湖陽縣，後魏置淮安郡及南襄州，後改爲南平州，西魏改曰昇州，後又改曰湖州。 整遷豐州於武當，旬日之間，城府周備，遷者如歸。固之去也，其部曲多願留爲整左右，整諭以朝制，弗許， 朝制，謂周朝之法制。朝，直遙翻。 莫不流涕而去。	1
满庭霜月魄，风静绝纤闻。边境时无事，州城夜访君。拥裘听塞角，酌醴话湘云。赞佐元戎美，恩齐十万军。	0
江湖漂荡旧刘郎，不饭经旬病在床。起见旧交仍慷慨，绝怜鬓底有新霜。	0
冷迫春宵一半床。懒熏香。不如屏里画鸳鸯。永成双。重叠衾罗犹未暖。红烛短。明朝春雨足池塘。落花忙。	0
八行银字非常草，六出天花尽是梅。无所与陈童子别，雪中辛苦远山来。	0
万里长江白，半规斜日黄。焦山浑欲到，宛在水中央。	0
瓶盂潇洒似禅家，任有籯金岂足誇。自入醉乡头不白，新诗何用祝苍华。	0
冬，十月，洋王忻薨。 忻，憲宗子。	1
九月，秦王堅還長安。歸安元侯李儼卒于上邽 諡法：能思辨衆曰元；行義說民曰元。晉武受禪，當時之臣死，多有諡元者，固非以行定諡也。 堅復以儼子辯爲河州刺史。 復，扶又翻。	1
葛榮軍乏食，遣其僕射任褒將兵南掠至沁水， 沁水縣，自漢以來屬河內郡。任，音壬。沁，千浸翻。 魏以元天穆爲大都督東北道諸軍事，帥宗正珍孫等討之。 帥，讀曰率；下同。	1
我行均阳道，冈阜如群驼。涧石既齿齿，寒山亦峨峨。乔林木叶尽，仰见鹤鹳窠。风景固不殊，举目异山河。我生虽尚壮，百虑纷已多。祗今且如此，后日当奈何。细较平生中，忧乐恒相摩。悲吟谁复听，日暮越前坡。	0
萧条十日馀，留滞别人居。借吏抄陈作，黏碑学草书。烟清数村晓，月落一潭虚。吾自疑秋色，那堪树木疏。	0
门冷官闲似死灰，人言今日是春来。犹残旧赐银幡胜，且向山州当酒杯。	0
初，季連爲南郡太守，不禮於元起。 鄧元起，南郡當陽人。 都錄朱道琛有罪， 都錄，蓋郡之首吏，總錄諸吏者也。琛，丑林翻。 季連欲殺之，逃匿得免。至是，道琛爲元起典籤，說元起曰： 說，式芮翻；下或說同。 益州亂離已久，公私虛耗。劉益州臨歸，豈辦遠遣迎候！道琛請先使檢校， 使，疏吏翻。 緣路奉迎，不然，萬里資糧，未易可得。元起許之。道琛旣至，言語不恭，又歷造府州人士，見器物，輒奪之，有不獲者，語曰： 易，以豉翻。造，七到翻。語，牛倨翻。 會當屬人，何須苦惜！於是軍府大懼，謂元起必誅季連，禍及黨與，競言之於季連。季連亦以爲然，且懼昔之不禮於元起，乃召兵算之，有精甲十萬，歎曰：據天險之地，握此強兵，進可以匡社稷，退不失作劉備，捨此安之！遂召佐史，矯稱齊宣德太后令，聚兵復反，收朱道琛，殺之。 史言劉季連阻兵，釁起於朱道琛。 召巴西太守朱士略及涪令李膺，並不受命。 涪，音浮。 是月，元起至巴西，士略開門納之。	1
之子时相见，邀人晚兴留。霁潭鳣发发，春草鹿呦呦。杜酒偏劳劝，张梨不外求。前村山路险，归醉每无愁。	0
甲申，立皇子禎爲端王，祈爲豐王，福爲和王，禧爲登王，祐爲嘉王。	1
夏，四月，戊辰，以後將軍劉義綦爲湘州刺史；甲申，以朱脩之爲荆州刺史。 義宣爲荆湘二州刺史而反，故二州皆命代，以朱脩之效順，使制其後，故命以荆州。	1
贞烈过男子，当于简册求。剪鬟众宾款，断臂六臣羞。防墓铭旌远，泷冈宰树秋。可怜彤管废，史笔未曾收。	0
小小葫芦，生来不大身材矮。子儿在内。无口如何怪。藏得乾坤，此理谁人会。腰间带。臣今偏爱。胜挂金鱼袋。	0
棘闱受得树凉多，耿耿孤灯奈夜何。后夜中秋可无月，雨工先为洗银河。中秋此去日无多，笑问青天雨若何。旧日仙槎应好在，西风吹送上天河。雨到中秋易得多，素娥争奈漏天何。青天四壁漫漫夜，星魁谁人见渡河。雨声酿得客愁多，欲赏清秋作计何。莫唱刘郎黄鹤句，西风举目异江河。三台高处五云多，如此好天良夜何。曾记长淮看月否，玉人何处唱西河。月下敲诗得句多，诗成句句敌阴何。夜凉不禁诗肠渴，欲作长鲸吸九河。风捲玄云已不多，倚栏试问夜如何。玉轮拟把长绳系，生怕孤蟾没入河。月魄分它日影多，有盈有阙却缘何。世人错认娑罗树，半是青山半是河。孤蟾老矣阅人多，玉斧如霜不敢何。何似长圆如此夜，放教全影看山河。白凤威迟舞态多，三郎此际意如何。霓裳一曲君休听，曾引胡尘暗两河。月中桂子种来多，知得天香定属何。袍色明年沾柳汁，好寻年少到三河。乾坤清气在梅多，梅属能诗水部何。惜不移来月中种，却教疏影入秋河。东隅西极往来多，玉免如今奈老何。瑶鉴一奁尘不染，祗应夜夜浴明河。栏槛前山夜景多，一声长啸入亡何。露花点点明秋叶，坐到楼西斗插河。琼楼玉宇更寒多，天上不知今夕何。谁遣银潢倾作酒，一时浇我舌悬河。梯上秋旻路不多，刚风奈此浩然何。瑶光冷逼萧萧发，一叶莲舟稳泛河。桂香多处月明多，如此中秋有几何。堂上文奎炯如月，修廊灯火粲星河。夕佳朝爽入诗多，待不吟诗可奈何。过却中秋有公事，莫将风月付谈河。	0
巨妖吐毒气如蒸，谁遣腥膻汉帝陵。烟断洛阳残火在，为他吹著点脐灯。	0
石室外甚狭，中广如毬场。伟哉钜丽居，天造无栋梁。严冬既深燠，盛夏尤虚凉。偶至不忍去，杖屦聊方羊。人能专此壑，何必政事堂。先须置禅龛，次第营丹房。烟霞入几席，尘土麾门墙。学道纵未得，著书亦可藏。	0
吟遍吴头楚尾春，多惭词客问征尘。振衣天目寻黄独，濯足湘江咏白蘋。宋五已惭称进士，陈三何用作诗人。锦囊原属君家有，分买鱼经理钓轮。	0
我失从君别，君应话我归。亲年浑鹤发，家具只牛衣。耳不关时论，心知悟昨非。晨羞何所欠，菜甲雨新肥。	0
日华初丽上林天，殿里春花百种鲜。驱出馀寒还故腊，收回和气作新年。	0
仲堪遣殷遹帥水軍七千至西江口， 水經：江水東至長沙下雋縣北，湘水從南來注之。江水又東左得二夏浦。註云：夏浦，俗謂之西江口。 玄使郭銓苻宏擊之， 孝武太元十年，苻宏來奔，處之江州，玄因以爲將。 遹等敗走。玄頓巴陵，食其穀；仲堪遣楊廣及弟子道護等拒之，皆爲玄所敗。 敗，補邁翻。 江陵震駭。	1
此时经一去，谁知隔几年。双凫伤别绪，独鹤惨离弦。怨起移酲后，愁生落醉前。若使人心密，莫惜马蹄穿。	0
缥裁衣袂紫中单，触眼亭亭露未乾。态度全然逼秋蕙，馨香的不让春兰。数枝潇洒北窗昼，一室清幽六月寒。了不知名疑是芷，赋前诗后两存看。	0
破瑟悲秋已减弦，湘灵沈怨不知年。感君拂拭遗音在，更奏新声明月天。	0
径夹长松照地青，眼看高阁与云平。出林殿脊先知寺，满路花枝未见莺。上到峰头千嶂合，下临岭脚一溪横。山寒入骨冰相似，冰杀人来却道清。	0
圆期压秋半，飞影破云端。明极翻无夜，清馀遂作寒。桂繁团露湿，轮驶渡河乾。且置穷边思，何殊故国看。	0
风波千里阔，台榭半天高。此兴将何比，身知插羽毛。峰峦多秀色，松桂足清声。自有山林趣，全忘城阙情。罗浮南海外，昔日已闻之。千里来游览，幽情我自知。	0
金坛启曙闱，真气肃微微。落月衔仙窦，初霞拂羽衣。香随龙节下，云逐凤箫飞。暂住蓬莱戏，千年始一归。	0
慕璝亦有才略，撫秦涼失業之民及氐羌雜種至五六百落，部衆轉盛。 種，章勇翻。	1
月夕孤单女，天涯放逐臣。偶逢顾曲客，忘却买茶人。	0
琼搓粉滴。南枝只报江南坼。横斜疏影溪边窄。剪碎白云，分付陇头客。冰肌绰约疑姑射。铅华消尽见真色。不随桃李开红白。我为东君，来报春消息。	0
壬辰，林州總管劉旻擊劉仚成， 仚，許延翻。 大破之。 舊志：慶州華池縣，隋置；武德四年，置林州總管府。 仚成僅以身免，部落皆降。 降，戶江翻。	1
东家打麦声彭魄，西家缫丝雪能白。中间草屋眠者谁，不农不桑把书册。书中宇宙三千年，凡几变灭成飞烟。不知读此竟何用，蓬藋拄径荒春田。东家麦饭香扑扑，西家卖丝籴新谷。先生带经驾黄犊，扣角前坡烟水绿。	0
半空烟雨有无间，碧玉屏开四面山。我欲紫霄亭上望，吹笙人去几时还。	0
丙寅，上使侍中王琛使於魏。 琛，丑林翻。使，疏吏翻。 太師泰陰有圖江陵之志，梁王詧聞之，益重其貢獻。 梁王詧欲倚魏以報河東王譽之讎。通鑑至此復書梁王詧。	1
晓来云气忽氤氲，上瑞俄惊到眼频。隔得一宵犹带腊，飞来万点总成春。方传六琯葭灰动，又报千林花事新。试向庭前披鹤氅，却嫌标致怯前人。	0
海南有陶器，质状矮而?。云初日炙就，锻铄不以火。水壶丑突兀，酒甒肥磥砢。山罍颈微肿，石鼎足已跛。圆如鸱夷形，大比康瓠颗。华元腹且皤，王莽口何哆。蕃胡入中国，万里随大舸。携之五羊市，巾匮费包裹。侏㒧讲其效，泻辩若炙輠。课以沸泉沃，冰雪变立可。炙敲疗中渴，其用岂幺么。君凡几钱得，不惜持遗我。曾将对佳客，屡试辄亦果。勿云远且陋，幸可置之左。	0
吴生画勇矛戟攒，出变奇势千万端。苍苍鬼怪层壁宽，睹之忽忽毛发寒。棱伽之力所疲殚，李真周昉优劣难。活禽生卉推边鸾，花房嫩彩犹未乾。韩干变态如激湍，惜哉壁画世未殚。后人新画何汗漫。	0
雪肌花貌，见了千千万。眼去眉来几曾管。被今回打住，没□施程，□捺地，却悔看承较晚。琴心传密意，唯有相如，失笑他满恁撩乱。抖下俏和娇，掩翠凌红，真个是、从前可见。据入马牢笼怎乾休，但拈取真诚，试教人看。	0
踞坐鱼矶上，无心同狎鸥。敲针漫劳力，故尔投直钩。	0
壬辰，高彥詢 章：十二行本詢作珣；乙十一行本同。 以丹州來降。 丹延亦歸於漢矣。	1
吾尝入深山，溪谷寒且冱。杉桧颇凌云，岁月自朽蠹。般输目不见，何由用斤斧。东山大夫松，中岳金鸡树。秦政本独夫，则天乃淫妪。名号被常材，所幸因一顾。为木岂有命，偶然生要路。谁取涧底松，立作明堂柱。	0
山中思归乐，尽作思归鸣。尔是此山鸟，安得失乡名。应缘此山路，自古离人征。阴愁感和气，俾尔从此生。我虽失乡去，我无失乡情。惨舒在方寸，宠辱将何惊。浮生居大块，寻丈可寄形。身安即形乐，岂独乐咸京。命者道之本，死者天之平。安问远与近，何言殇与彭。君看赵工部，八十支体轻。交州二十载，一到长安城。长安不须臾，复作交州行。交州又累岁，移镇广与荆。归朝新天子，济济为上卿。肌肤无瘴色，饮食康且宁。长安一昼夜，死者如霣星。丧车四门出，何关炎瘴萦。况我三十二，百年未半程。江陵道涂近，楚俗云水清。遐想玉泉寺，久闻岘山亭。此去尽绵历，岂无心赏并。红餐日充腹，碧涧朝析酲。开门待宾客，寄书安弟兄。闲穷四声韵，闷阅九部经。身外皆委顺，眼前随所营。此意久已定，谁能求苟荣。所以官甚小，不畏权势倾。倾心岂不易，巧诈神之刑。万物有本性，况复人性灵。金埋无土色，玉坠无瓦声。剑折有寸利，镜破有片明。我可俘为囚，我可刃为兵。我心终不死，金石贯以诚。此诚患不至，诚至道亦亨。微哉满山鸟，叫噪何足听。	0
清如寒玉直如丝，世故多虞事莫期。建德津亭人别夜，新安江水月明时。为文易老皆知苦，谪宦无名倍足悲。不学朱云能折槛，空羞献纳在丹墀。	0
高名喧省闼，雅颂出吾唐。叠巘供秋望，无云到夕阳。自封修药院，别埽著僧床。几梦中朝事，依依鹓鹭行。	0
初，劉鄩與朱友謙爲婚。鄩之受詔討友謙也， 事見上年。 至陝州，先遣使移書，諭以禍福；待之月餘，友謙不從，然後進兵。尹皓段凝素忌鄩，因譖之於帝曰：鄩逗遛養寇，俾俟援兵。 尹皓段凝與劉鄩同攻朱友謙，因其諭友謙而不服，遇晉兵而敗退，得以譖之。 帝信之。鄩旣敗歸，以疾請解兵柄，詔聽於西都就醫， 梁以洛陽爲西都。 密令留守張宗奭酖之，丁亥，卒。 史言梁自翦其爪牙。考異曰：莊宗實錄云憂恚發病卒。薛史云張宗奭承朝廷密旨，逼令飮酖而卒；今從之。	1
燕以遼西王農爲都督中外諸軍事大司馬錄尙書事。	1
沮渠蒙遜遷于姑臧。	1
古寺有远名，欲游先梦生。飞猿涧底啸，灵鸟云间鸣。影密楼台众，香繁草树荣。何年照佛火，灿灿长光明。	0
西郊追赏寻芳处。闻道冲寒去。雨肥红绽向南枝。岁晚才开应是、恨春迟。天涯乐事王孙贵。花底还君醉。有人风味胜疏梅。醉里折花归去、更传杯。	0
危樯高占飞鸦字，京淮两路传宣使。面如玉盘腰有金，见说京淮已无事。儒生性命何足怜，十年厌闻犬羊膻。一朝悔祸亦不恶，且愿四海皆安眠。	0
逃战彭城似去邠，兴王可即废为臣。中原多少堪忧事，劳苦君王八马奔。	0
漂流剧东南，所历过所闻。始及庐陵郡，俯仰尤不尘。朅来未敢忘，事贤友其仁。翘翘萧与李，拔萃而多文。萧君辞盖寡，空林兰自薰。扬鞭舍我去，意欲树殊勋。李君舌尚在，真气凌秋旻。扫门与我俱，软语回阳春。客舍甲子雨，八荒同一云。倾盖有彭子，微言时解纷。爱我忘其陋，肯顾罗雀门。从容香积饭，可口谢八珍。张公丈人行，气宇老而淳。舒吴无俗姿，信是德有邻。篮舆复联翩，去指江之津。坐中皆我辈，肴蔌来逡巡。把盏属形胜，领略难具陈。山寒更宜远，江流复沄沄。大哉开辟功，孰测造化源。挂席者谁子，其来自无垠。耽耽载万斛，徵取何其勤。落帆占近岸，过逢庆欣欣。方矜猗顿富，谁信管鲍贫。鸣雁何处来，冥冥初不言。亦知个中好，鸣呼下其群。商羊不觉舞，渔父收微缗。烟树仅可识，归鸦喧水村。我昔观画图，对此犹心存。恍若梦中事，有怀携酒樽。客子斗身强，身外安足论。无事颇相见，斯言吾所敦。	0
微生不过人，气力两眇么。力学失自谋，径古与今左。病世相陷贼，树性期刚果。岂不中是时，然亦未尝过。奈何众好殊，未语咻已夥。伥伥独何之，云云锐亦挫。忠言不售耳，直面屡得唾。怒目瞋以环，谤口焰而火。出门先自羞，有衣恍疑裸。过市不成步，伛偻侔鳖跛。周旋不出扉，迷若蚁循磨。人恶固为甚，自厌近亦颇。媚世定有术，欲学从谁可。必也泥自售，恐由此始祸。贤子远相问，幸有以教我。得报速是宜，翘企不容坐。	0
秦豐拒岑彭於鄧， 地理志，鄧縣，屬南陽郡；春秋之鄧國也。 秋，七月，彭擊破之。進圍豐於黎丘，別遣積弩將軍傅俊將兵徇江東，揚州悉定。	1
自拈裙带结同心，暖处偏知香气深。爱捉狂夫问闲事，不知歌舞用黄金。	0
含香高步已难陪，鹤到清霄势未回。遇物旋添芳草句，逢春宁滞碧云才。微红几处花心吐，嫩绿谁家柳眼开。却去金銮为近侍，便辞鸥鸟不归来。	0
狄仁傑旣承反，有司待報行刑，不復嚴備。仁傑裂衾帛書冤狀，置綿衣中，謂王德壽曰：天時方熱，請授家人去其綿。德壽許之。仁傑子光遠得書，持之吿變，得召見。 復，扶又翻。去，羌呂翻。見，賢遍翻。 則天覽之，以問俊臣，對曰：仁傑等下獄，臣未嘗褫其巾帶， 褫，池爾翻。 寢處甚安， 處，昌呂翻。 苟無事實，安肯承反！太后使通事舍人周綝往視之，俊臣暫假仁傑等巾帶，羅立於西，使綝視之；綝不敢視，惟東顧唯諾而已。 綝，丑林翻。唯，于癸翻。 俊臣又詐爲仁傑等謝死表，使綝奏之。	1
湖州安吉县，门与白云齐。禹力不到处，河声流向西。去衙山色远，近水月光低。中有高人在，沙中曳杖藜。	0
一毛不拔管城子，冷眼相看石丈人。急性陈玄楮居士，未分皂白也生嗔。	0
许由不耐事，逃尧独参寥。行至箕山下，盈耳康衢谣。谓此污我耳，临流洗尘嚣。水中见日驭，劳苦如尧朝。尧天接山际，尧云抹山椒。谁云能避世，处处悉逢尧。	0
置鴻都門學，其諸生皆敕州郡三公舉用辟召，或出爲刺史太守，入爲尙書侍中，有封侯賜爵者； 賜爵關內侯以下也。 士君子皆恥與爲列焉。	1
宫漏迟迟不受催，出花光景渐徘徊。万方日日春台上，不道东风恰始来。	0
念想由来幻，性自无终始。若得此中意，长波当自止。	0
簪绂若云屯，晨趋阊阖门。侁侁罗禹会，济济奉尧樽。周礼观明备，天仪仰睟温。高卑陈表著，同拱帝王尊。	0
业重关西继大名，恩深阙下遂高情。祥鳣降伴趋庭鲤，贺燕飞和出谷莺。范蠡舟中无子弟，疏家席上欠门生。可怜玉树连桃李，从古无如此会荣。	0
暖日和风并马蹄。畦秧陇麦绿新齐。人家桑柘午阴迷。山色解随春意远，残阳还傍远山低。晚风归路杜鹃啼。	0
奔鲸沛，荡海垠。吐霓翳日，腥浮云。帝怒下顾，哀垫昏。授以神柄，推元臣。手援天矛，截修鳞。披攘蒙霿，开海门。地平水静，浮天垠。羲和显耀，乘清氛。赫炎溥畅，融大钧。	0
魏自永平以來， 天監七年，魏改元永平。 營明堂辟雍，役者多不過千人，有司復借以脩寺及供他役，十餘年竟不能成。起部郞源子恭上書，以爲廢經國之務，資不急之費，宜徹減諸役，早圖就功，使祖宗有嚴配之期， 孝經，孔子曰：孝莫大於嚴父，嚴父莫大於配天，昔者周公郊祀后稷以配天，宗祀文王於明堂以配上帝。 蒼生有禮樂之富。詔從之，然亦不能成也。	1
追尊皇考爲文皇帝，廟號太祖；皇妣爲獻皇后。 考異曰：南史云五月追尊。今從梁書。 追諡妃郗氏曰德皇后。 東昏侯永元元年，郗氏卒于襄陽。郗，丑之翻。 封文武功臣車騎將軍夏侯詳等十五人爲公侯。 騎，奇寄翻。 立皇弟中護軍宏爲臨川王，南徐州刺史秀爲安成王，雍州刺史偉爲建安王， 雍，於用翻。 左衞將軍恢爲鄱陽王，荆州刺史憺爲始興王；以宏爲揚州刺史。	1
琵琶长笛曲相和，羌儿胡雏齐唱歌。浑炙犁牛烹野驼，交河美酒归叵罗。三更醉后军中寝，无奈秦山归梦何。	0
及第全胜十政官，金鞍镀了出长安。马头渐入扬州郭，为报时人洗眼看。	0
飞佩乘风海上游，麟洲有路透炎州。仙人养就千年鼠，时采长毛织火裘。	0
克寧久總兵柄，有次立之勢， 兄死弟及，以長幼之次，有自立之勢。 時上黨圍未解，軍中以存勗年少，多竊議者，人情忷忷。 少，詩照翻。忷，許勇翻。 存勗懼，以位讓克寧。克寧曰：汝冢嗣也，且有先王之命，誰敢違之！將吏欲謁見存勗， 見，賢遍翻。 存勗方哀哭未出。張承業入謂存勗曰：大孝在不墜基業，多哭何爲！因扶存勗出，襲位爲河東節度使晉王。 張承業之扶李存勗出嗣位，猶張昭之於孫權也。 李克寧首帥諸將拜賀， 帥，讀曰率。 王悉以軍府事委之。	1
一自苍精涣号扬，如酥小雨酿春忙。霏霏透入根荄脉，点点染成桃杏妆。泽遍高深俱及物，气融枯槁亦生香。老夫那复问芳讯，但愿三时协雨旸。	0
湘江停瑟。洛川回雪。是耶非、相逢飘瞥。云鬓风裳，照心事、娟娟山月。剪烟花、带萝同结。留环盟切。贻珠情彻。解携时、玉声愁绝。罗袜尘生，早波面、春痕欲灭。送人行、水声凄咽。	0
温旨再褒荣，王人就咨谂。早晚诏公归，馀波润群品。	0
扑扑云垂四野，冥冥雁下平芜。萧萧风叶乱黄芦。寒入一滩鸥鹭。准拟云窗水榭，装成玉树冰壶。卷帘独坐拈髭须。待看六花飞舞。	0
楚怀邪乱灵均直，放弃合宜何恻恻。汉文明圣贾生贤，谪向长沙堪叹息。人事多端何足怪，天文至信犹差忒。月离于毕合滂沱，有时不雨何能测。	0
史炤釋文曰：�，音未詳。余按闞駰十三州志，金城臨羌縣有卑和羌海。酈道元曰：古西零之地。�海其此地歟？�，與零同，音憐。	1
身在烟霞缥缈间，此心已学白云閒。遣怀把酒自酌月，无事捲帘常看山。老去棋冤休死战，年来诗债逐时还。于今养鹤多栽竹，缚住时光且驻颜。	0
莫道山家浑索寞，化工原不鄙山家。却须豫作秋光地，自向窗前种蓼花。	0
大將軍爽兵距興勢不得進，關中及氐羌轉輸不能供，牛馬騾驢多死，民夷號泣道路， 騾，盧戈翻。號，戶高翻。 涪軍及費禕兵繼至。參軍楊偉爲爽陳形勢， 爲，于僞翻。 宜急還，不然，將敗。鄧颺李勝與偉爭於爽前。偉曰：颺勝將敗國家事，可斬也！ 後將敗，補邁翻。 爽不悅。	1
贯索星明方用事，金花帖至枉标名。朝无左右容邹子，家有婵媛詈屈平。忍使衣冠同坐锢，未闻逢掖自相坑。还乡何止交游绝，鸥鸟逢渠也自惊。	0
春彩融融释冻塘，日精闲咽坐岩房。琼函静启从猿觑，金液初开与鹤尝。八会旧文多搭写，七真遗语剩思量。不知梦到为何处，红药满山烟月香。	0
六月，乙丑朔，日有食之，不盡如鉤。	1
太尉陳蕃司空劉茂共諫，請瑨瓆超浮等罪； 考異曰：陳蕃傳又有司徒劉矩，按時胡廣爲司徒，   非矩也。 帝不悅。有司劾奏之，茂不敢復言。 劾，戶槪翻，又戶得翻。復，扶又翻；下同。 蕃乃獨上疏曰：今寇賊在外，四支之疾；內政不理，心腹之患。臣寢不能寐，食不能飽，實憂左右日親，忠言日疏，內患漸積，外難方深。 難，乃旦翻。 陛下超從列侯，繼承天位， 賢曰：言帝以蠡吾侯卽位。 小家畜產百萬之資，子孫尙恥愧失其先業，況乃產兼天下，受之先帝，而欲懈怠以自輕忽乎！誠不愛己，不當念先帝得之勤苦邪！前梁氏五侯，毒徧海內，天啓聖意，收而戮之。 賢曰：五侯，謂胤讓淑忠戟，與冀同時誅，事見冀傳。 天下之議，冀當小平；明鑒未遠，覆車如昨，而近習之權，復相扇結。小黃門趙津大猾張汎等，肆行貪虐，姦媚左右。前太原太守劉瓆南陽太守成瑨糾而戮之，雖言赦後不當誅殺，原其誠心，在乎去惡， 去，羌呂翻。 至於陛下，有何悁悁！ 說文曰：悁悁，恚忿也。悁，縈年翻。 而小人道長，熒惑聖聽，遂使天威爲之發怒， 長，知兩翻。爲，于僞翻。 必加刑譴，已爲過甚，況乃重罰令伏歐刀乎！又，前山陽太守翟超東海相黃浮，奉公不橈，疾惡如讎，超沒侯覽財物，浮誅徐宣之罪，並蒙刑坐，不逢赦恕。覽之從橫， 從，子用翻。橫，戶孟翻。 沒財已幸；宣犯釁過，死有餘辜。昔丞相申屠嘉召責鄧通，雒陽令董宣折辱公主，而文帝從而請之，光武加以重賞， 申屠嘉事見十四卷文帝後二年，董宣事見四十三卷光武建武十九年。 未聞二臣有專命之誅。而今左右羣豎，惡傷黨類， 惡，烏路翻。 妄相交構，致此刑譴，聞臣是言，當復嗁訴。陛下深宜割塞近習與政之源， 嗁，與啼同。塞，悉則翻。與，讀曰豫。 引納尙書朝省   之士， 朝，直遙翻。 簡練淸高，斥黜佞邪。如是天和於上，地洽於下，休禎符瑞，豈遠乎哉！帝不納。宦官由此疾蕃彌甚，選舉奏議，輒以中詔譴卻，長史以下多至抵罪，猶以蕃名臣，不敢加害。	1
禽哢秋来不复圆，桐阴霜后亦成穿。黄花强欲招酣饮，白发偏工报老年。	0
冥搜浑不见诗踪，却在陶然一醉中。到得醒来诗又去，曲君那有许神通。	0
况说龙沙最边陲，关河阻隔远明时。蕃戎把隘当路坐，何日申奏圣人知。今遇司空来宣问，枯林滋润再生枝。四面六蕃多围绕，伏恐寻常失朝仪。若不远仗天威力，只怕河隍陷戎夷。请须司空奏论事，封册加官莫改移。比至今秋新恩泽，山林草木总光辉。塞上艰莘无说处，一心目断望龙墀。	0
羊裘晦山泽，貂蝉等鸿毛。直钩道可行，一钓联六鳌。	0
宿觉名未谢，残山今尚存。暂开云外宅，不闭雨中门。麦熟僧常饿，茶枯客谩吞。荒凉自有趣，衰病遣谁言。	0
袁江猿鸟清，曾向此中行。才子登科去，诸侯扫榻迎。山藏明月浦，树绕白云城。远想安亲后，秋风梦不惊。	0
鸳瓦虹梁计已疏，织茅编竹称贫居。剪平恰似山僧笠，扫静真同道者庐。秋晚捲帘看过雁，月明凭槛数跳鱼。重门公子应相笑，四壁风霜老读书。	0
萧萧箨龙苍且绿，直节凌云长丛玉。高标自是绝尘埃，便使人间无点俗。	0
绝顶风吹酒，中流浪骇舟。参军颠落帽，处士悔科头。	0
鹿门陈迹有馀哀，犹记庞公返自崖。行到当时相送处，不知老泪自何来。	0
以酒为乡墨作庄，厓寒云亦为诗忙。春山药草谁同斸，云径梅花只自香。竹不碍山青入户，藓缘谢客绿侵床。岂无枫叶吴江句，夜雨何时稻韭黄。	0
跻险不自喧，出郊已清目。溪回日气暖，径转山田熟。鸟雀依茅茨，藩篱带松菊。如行武陵暮，欲问桃花宿。	0
平狄方开府，镌羌旧著名。新提建章骑，入领羽林兵。赐橐千金重，留车两印荣。已封头尚黑，休战髀还生。大旆前驱影，鸣铙后队声。軷坛胜算爵，客饭饫侯鲭。山背迷榆塞，云披认蓟城。介圭朝汉幄，扣仗侍轩营。怅别疏华恨，勤归杕杜情。君看画像处，麟阁近西清。	0
恰则黄昏雨便晴，青塘迤逦尽蛙鸣。月明已在芭蕉上，犹有残檐点滴声。	0
九日亭成气象高，宰君乘兴几回过。山怜峻极凌霄汉，路爱幽深入薜萝。长恐泛杯篱菊少，不愁落帽海风多。香醪正熟芳时节，对此年年奈醉何。	0
端公碑石蔓萝扪，叹息双杉拔本根。将略传家自忠显，侍儿枭首亦平原。乘风飞去乾坤窄，踏月归来烟水昏。往事不堪重回首，青灯黄卷照芳樽。	0
上不應，命姬威悉陳太子罪惡。威對曰：太子由來與臣語，唯意在驕奢，且云：若有諫者，正當斬之，不殺百許人，自然永息。 以文理觀之，不字必誤。 營起臺殿，四時不輟。前蘇孝慈解左衞率， 率，如字。 太子奮髯揚肘曰：大丈夫會當有一日，終不忘之，決當快意。又宮內所須， 須，求也，索也。 尙書多執法不與，輒怒曰：僕射以下，吾會戮一二人，使知慢我之禍。每云：至尊惡我多側庶， 惡，烏路翻。 高緯陳叔寶豈孼子乎！ 言二君皆嫡出而亡國。�，魚列翻。說文：庶子曰�。 嘗令師姥卜吉凶， 師姥，巫媼也。姥，女老稱。姥，莫補翻。 語臣云： 語，牛倨翻。 至尊忌在十八年，此期促矣。上泫然曰：誰非父母生，乃至於此！朕近覽齊書， 是時李百藥所撰齊書未出，帝所覽者，蓋崔子發齊紀也。泫，戶畎翻。 見高歡縱其兒子，不勝忿憤，安可效尤邪！於是禁勇及諸子，部分收其黨與。 勝，音升。邪，音耶。分，扶問翻。 楊素舞文巧詆，鍛鍊以成其獄。	1
女丑忌明镜，不知自羞人。士丑忌公言，不知自修身。羞人不出前，丑声日可湮。修身无不至，令问日益振。镜与言何尤，见忌不见亲。	0
踟蹰山下濡须水。我更委佗，物阜时和，迨暇相逢笑复歌。江湖楼上凭栏久。极目沧波，天鉴如磨，偏映华簪雪一窝。	0
中兴虽帝业，内治本阴功。天下供荣养，方知福报崇。	0
山寺秋时后，僧家夏满时。清凉多古迹，几处有新诗。	0
路入宣城山便奇，苍虬活走绿鸾飞。诗人眼毒已先见，却旋褰云作翠帏。	0
风前有地皆榆叶，秋后何人问菊花。客路一杯茅店酒，相逢僧亦话生涯。	0
癸未，以右金吾衞大將軍武懿宗爲神兵道行軍大總管，與右豹韜衞將軍何迦密將兵擊契丹。 迦，古牙翻，又居伽翻。將，卽亮翻。 五月，癸卯，又以婁師德爲淸邊道副大總管，右武威衞將軍沙吒忠義爲前軍總管， 沙吒，虜姓。吒，初加翻。 將兵二十萬擊契丹。	1
万重烟霭里，隐隐见夔州。夜静明月峡，春寒堆雪楼。独吟谁会解，多病自淹留。往事如今日，聊同子美愁。	0
俯看沧海仰看山，相去分明霄壤间。有井无冬亦无夏，与潮俱往又俱还。想应透彻深无底，怪得浮沉转似环。不用浙江亭上望，请君来此一凭栏。	0
云气藏山雪捲滩，地灵不与俗人看。一篙略借秋崖便，九曲欲穷山雨寒。	0
二月，戊申，詔贈段秀實太尉，諡曰忠烈，厚恤其家。 段秀實死節事見二百二十八卷建中四年。諡，神至翻。 時賈隱林已卒，贈左僕射，賞其能直言也。 卒，子恤翻。射，寅謝翻。直言事見上卷上年。	1
秋晚铜炉一炷香，人间馀习未全忘。云溪尚想穿幽屐，雪屋犹怜共折床。山林投老成漂转，文字他时妄揣量。憔悴少陵空白发，敢期重赋赞公房。	0
祝寿祝寿。筵开锦绣。拈起香来玉也似手。拈起盏来金也似酒。祝寿祝寿。命比乾坤久。长寿长寿。松椿自此碧森森底茂。乌兔从他汨辘辘底走。长寿长寿。	0
六年舳艫相連數十里。 頁九五九六	1
九月，壬戌，以丹楊尹劉遵考爲尙書右僕射。	1
十一月，己卯，太尉裕至江陵，殺郗僧施。初，毛脩之雖爲劉毅僚佐，素自結於裕，故裕特宥之。賜王鎭惡爵漢壽子。裕問毅府諮議參軍申永曰：今日何施而可？永曰：除其宿釁，倍其惠澤，貫敍門次， 魏晉以來，率以門地高下爲用人之次第；貫敍者，以次敍之，若穿錢貫然也。 顯擢才能，如此而已。裕納之，下書寬租省調， 調，徒弔翻。 節役原刑，禮辟名士，荆人悅之。	1
月上高台云半屏，洞门休唤夕阳扃。巍冠不整跏趺坐，秋楮斓斑数点星。	0
穫稻已空霜未落，秋风虽老雁犹迟。丹林黄叶斜阳外，绝胜春山暮雨时。	0
便腹应难饱以书，今年田谷未宽纾。朋从相过无祗待，自起园中摘我蔬。	0
送腊温浓万井同，筠舆犹走万山中。曝成枯菜依檐白，染出春衣映壁红。掩豆豚肩仍岁俭，传觞酿瓮几家空。不知新岁招陶否，待向江干送五穷。	0
散员绳检宽，暇日得放纵。天明风发屋，飞盖怯掀弄。朋簪诺已宿，驾言盍不勇。幽禅远城郭，伉壮塔庙涌。华鲸三击罢，僧众肃如拱。香粳撩鼻观，馋沫出流湩。三生石上歌，浩劫几丘冢。失脚今悔深，弹指昔缘重。联裾玉连环，谈端豁烦壅。草木自臭味，雨露元一垄。摩挲老瓦盆，此酌宜数共。已无系日绳，但有思家梦。	0
是時，蕭諶蕭坦之握兵權，左僕射王晏總尙書事。諶密召諸王典籤，約語之，不許諸   王外接人物。 約語者，約束而語之。語，牛倨翻。 諶親要日久，衆皆憚而從之。	1
秋，七月，姜維復率衆出祁山， 復，扶又翻。 聞鄧艾已有備，乃回，從董亭趣南安； 水經註：董亭在南安郡西南，谷水歷其下，東北注于渭。 艾據武城山以拒之。 水經註：渭水過獂道南。獂道，南安郡治也。又東，逕武城縣西，武城川水入焉。蓋以山名縣也。酈道元，後魏人，武城縣必後魏所立，而魏收地形志無之，蓋廢省也。 維與艾爭險不克，其夜，渡渭東行，緣山趣上邽，艾與戰於段谷， 水經註：上邽之南有段溪水，水出西南馬門溪，東北流，合籍水。杜佑曰：秦州上邽縣有段谷水。趣，七喩翻。 大破之。以艾爲鎭西將軍都督隴右諸軍事。維與其鎭西大將軍胡濟期會上邽，濟失期不至，故敗，士卒星散，死者甚衆， 言士卒迸散如星，不能收拾成隊伍。 蜀人由是怨維。維上書謝，求自貶黜，乃以衞將軍行大將軍事。	1
梯航来万国，玉帛庆三朝。湛露恩方浃，薰风曲正调。晏车悲卤簿，广乐遏箫韶。最怆号弓处，龙髯上紫霄。	0
土底寻鞭剖茁来，花敲社雨乍闻雷。髯奴功过难相掩，夭阏中郎笛管胎。	0
丛筠抱清节，茂若含幽翠。孤树老风霜，空枝少春意。其中有磐石，人莫知其器。坚顽如我心，脱尽荣枯累。画不与诗谋，诗辄穷微理。何时逢画郎，忘言笑相视。	0
石耳峰头路接天，梵音堂下月临泉。此生初饮庐山水，他日徒参雪窦禅。袖里宝书犹未出，梦中飞盖已先传。何人更识嵇中散，野鹤昂藏未是仙。	0
同饮西江甫两春，匆匆马首又东驰。归与华阁春风里，忆我铃斋夜雨时。好把汗青传久远，莫将朱紫裹愚痴。闽中多有南翔雁，折取梅花寄一枝。	0
劉捍至長安，王重師不爲禮，捍譖之於帝，云重師潛與邠岐通。甲申，貶重師溪州刺史，尋賜自盡，夷其族。 爲劉知俊殺劉捍以叛張本。	1
平生赋褰裳，亲意许从师。四海非不广，独仰大雅姿。逡巡一再见，惨憺已复辞。霜风送旌节，远目不可追。挟经问疑义，倘许结后期。	0
领得卖珠钱，还归铜柱边。看儿调小象，打鼓放新船。醉后眠神树，耕时语瘴烟。又逢衰蹇老，相问莫知年。	0
老人七十仍沽酒，千壶百瓮花门口。道傍榆荚仍似钱，摘来沽酒君肯否。	0
工师将考室，何止大为杗。支案虽微用，由来寸有长。	0
漢別將擊英布軍洮水南北，皆大破之。 蘇林曰：洮，音兆。徐廣曰：洮，音道，在江淮間。余據布軍旣敗走江南，則洮水當在江南。羅含湘中記：零陵有洮水。水經註：洮水出洮陽縣西南，東流注于湘水。如淳註：洮陽之洮，音韜。蓋布舊與長沙王婚，其敗也，往從之，而洮水又在長沙境內，疑近是也。杜佑曰：漢洮陽縣城在永州湘源縣西北。按今全州，漢洮陽縣地，有洮水，在淸湘縣北。 布故與番君婚，以故長沙成王臣使人誘布，僞欲與亡   走越，布信而隨之。番陽人殺布茲鄕民田舍。 番，音婆。師古曰：茲鄕，鄡陽縣之鄕也。班志，鄡陽縣屬豫章郡。鄡，古么翻。余據史記及漢書高紀，皆言追斬布番陽，竊意茲鄕當在番陽界，非鄡陽。	1
拍拍春风满面浮，出门一笑大江流。坐中狂客有醉白，物外闲人惟弈秋。晴抹雨妆总西子，日开云暝一滁州。忽传十万军声至，如在浙江亭上游。	0
涼散騎常侍太常西平郭黁，善天文數術， 散，悉亶翻。騎，奇寄翻。黁，奴昆翻。 國人信重之。會熒惑守東井，黁謂僕射王詳曰：涼之分野，將有大兵。 分，扶問翻。 主上老病，太子闇弱，太原公凶悍， 悍，下罕翻，又侯旰翻。 一旦不諱，禍亂必起。吾二人久居內要，彼常切齒，將爲誅首矣。田胡王乞基部落最強， 田胡，胡之一種也。 二苑之人，多其舊衆。吾欲與公舉大事，推乞基爲主，二苑之衆，盡我有也。 涼州治姑臧，有東西苑城。 得城之後，徐更議之。詳從之。黁夜以二苑之衆燒洪範門，使詳爲內應；事泄，詳被誅， 被，皮義翻。 黁遂據東苑以叛。民間皆言聖人舉兵，事無不成，從之者甚衆。	1
秋风匹马柳江边，芹泮相逢意浩然。吏部文章悬日月，子长史记在山川。输君何啻百筹上，期我曾言千载前。造物无情吾辈老，后生谁可嘱遗编。	0
古人吹箫者，以和虞韶声。后世不复贵，给丧仍卖饧。	0
故山携手惬心期，里社从游即旧规。十雨五风深望岁，一尊重会只催诗。多君格力开坛社，得句精神见睫眉。匹马秋风思远道，此盟常恐忆它时。	0
退之讼风伯，风伯罪固彰。未若旱魃甚，千里尘沙黄。我欲持斧钺，尸诸古道傍。此志竟未就，展转成悲凉。使君有妙术，在德非馨香。神龙不敢卧，感会趋灵场。霈然下甘雨，天地森开张。旱魃不待诛，一旦自摧藏。	0
北匈奴重遣使詣敦煌貢獻， 重，直用翻。敦，音屯。 辭以國貧未能備禮，願請大使，當遣子入侍。 賢曰：天子降大使至其國，卽遣子隨大使入侍。 太后亦不答其使，加賜而已。	1
碧落新楼迥，清池古树闲。先贤尽为宰，空看县南山。	0
睡足鸳鸯各欲飞，水花攲岸两三枝。多情公子因乘兴，写出江春日暖时。	0
魏靈太后再臨朝以來， 再臨朝見一百五十卷普通六年。朝，直遙翻。 嬖倖用事， 嬖，卑義翻，又博計翻。 政事縱弛，恩威不立，盜賊蠭起，封疆日蹙。 謂秦隴以西，冀幷以北，皆爲盜區，淮汝沂泗之間，皆爲   梁所侵也。 魏肅宗年浸長，太后自以所爲不謹，恐左右聞之於帝，凡帝所愛信者，太后輒以事去之， 長，知兩翻。去，羌呂翻。 務爲壅蔽，不使帝知外事。通直散騎常侍昌黎谷士恢有寵於帝，使領左右； 散，悉亶翻。騎，奇寄翻。 太后屢諷之，欲用爲州，士恢懷寵，不願出外，太后乃誣以罪而殺之。有蜜多道人，能胡語，帝常置左右，太后使人殺之於城南而 章：甲十一行本而下有詐字；乙十一行本同；孔本同；張校同；退齋校同。 懸賞購賊。由是母子之間，嫌�日深。	1
眼也生应哭破。	0
表里江淮四十州，稍回饥盗事田畴。得公数十分天下，庶矣斯民疾痛瘳。	0
癸酉，周魏武公李弼卒。	1
履穿无下叹东郭，桃椎尚欠居士屩。是谁业屦捆秋芒，绝胜编棨便行脚。花泥溶溶草露滴，山石齿齿苔烟碧。江南林壑天下奇，不识春申珠履客。	0
李納求救於滔等，滔遣魏博兵馬使信都承慶將兵助之。納攻宋州，不克，遣兵馬使李克信李欽遙戍濮陽南華以拒劉洽。 使，疏吏翻。將，卽亮翻，又音如字。濮，博木翻。濮陽縣，時屬濮州。南華縣，屬曹州，漢離狐縣也。	1
乡者豺当路，如今虎在山。百年诸老尽，一段好风还。谁谓永嘉末，人犹庆历间。班心公定可，更可押廷班。	0
朱氏西斋万卷书，水门山阔自高疏。我来穿穴非无意，愿向君家作壁鱼。	0
贯索星明方用事，金花帖至枉标名。朝无左右容邹子，家有婵媛詈屈平。忍使衣冠同坐锢，未闻逢掖自相坑。还乡何止交游绝，鸥鸟逢渠也自惊。	0
临津艳艳花千树，夹径斜斜柳数行。却忆金明池上路，红裙争看绿衣郎。	0
欲造诗坛夺锦标，几回蹑足愧还休。君提妙律都先手，我漫家吟浪出头。济世自怜无绝力，叩阍刚道有嘉猷。先生若动出关兴，便尔挑包逐去舟。	0
杵臼孤无食，诗书卒致身。佩琴重化蜀，衣锦却归鄞。不废先君养，难忘旧日贫。公卿如匹士，伯父更何人。	0
十载芳洲抚白蘋，移舟弄水赏青春。当时自倚青春力，不信东风解误人。	0
紬衣木突此乡尊，白尽须眉眼未昏。醉舞神筵随鼓笛，闲歌圣代和儿孙。黍苗一顷垂秋日，茅栋三间映古原。也笑长安名利处，红尘半是马蹄翻。	0
隔溪云薄雨飘萧，欲采荷花不见桥。钗卜无凭芳信杳，酸风空度凤台箫。	0
慕容農至龍城， 自蠮螉塞歷凡城，至龍城。 休士馬十餘日。諸將皆曰：殿下之來，取道甚速，今至此久留不進，何也？農曰：吾來速者，恐餘巖過山鈔盜，侵擾良民耳。 此山，謂白狼山。鈔，楚交翻。 巖才不踰人，誑誘飢兒， 誑，居況翻。誘，音酉。 烏集爲羣，非有綱紀；吾已扼其喉，久將離散，無能爲也。今此田善熟，未取而行，徒自耗損，當俟收畢，往則梟之， 梟，堅堯翻。 亦不出旬日耳。頃之，農將步騎三萬至令支，巖衆震駭，稍稍踰城歸農。巖計窮出降，農斬之；進擊高句麗，復遼東玄菟二郡。 郝景之敗，高句麗陷遼東玄菟。菟，同都翻。 還至龍城，上疏請繕脩陵廟。 燕自慕容皝以前皆葬遼西，故陵廟在焉。	1
二十年壬申七三二	1
湘水秦山此路分，更持杯酒劝行人。马头便作天涯别，好到江南看早春。	0
五年魏涇州陳瞻亦聚衆稱王。 頁四五五六	1
一襟初觉晚霜清，短鞚垂头任马行。斜日敛回疏木影，急风收断落泉声。望穷好景番番别，题遍新诗阕阕精。终是教人伏潘令，许多才调赋西征。	0
自昔寻师日，颠峰绝顶头。虽闻不相似，特地使人愁。庭树雪摧残，上有白猕猴。大哉法中龙，去去不可留。	0
紫阳山下紫阳翁，今住闽山第几峰。退院归来罢行脚，被他强占一江风。	0
白云峰下城，日夕白云生。人老江波钓，田侵海树耕。吴山钟入越，莲叶吹摇旌。诗异石门思，涛来向越迎。	0
一叶下前墀，淮南人已悲。蹉跎青汉望，迢遰白云期。老信相如渴，贫忧曼倩饥。生公与园吏，何处是吾师。	0
九重门锁禁城秋，月过南宫渐映楼。紫陌夜深槐露滴，碧空云尽火星流。风清刻漏传三殿，甲第歌钟乐五侯。楚客病来乡思苦，寂寥灯下不胜愁。	0
魏主珪以穆崇爲豫州刺史，鎭野王。 秦旣克洛陽，魏置鎭於野王，以備其渡河侵軼。	1
先是，有朱前疑者 先，悉薦翻。 上書云：臣夢陛下壽滿八百。卽拜拾遺。又自言夢陛下髮白再玄，齒落更生。遷駕部郞中。 唐駕部郞掌邦國輿輦車乘傳驛廐牧，官司馬牛雜畜簿籍，辯其出入，司其名數。上，時掌翻；下同。 出使還，上書曰：聞嵩山呼萬歲。賜以緋算袋， 唐初職事官三品以上賜金裝刀礪石，一品以下則有手巾算袋。開元以後，百官朔望朝參，外官衙日，則佩算袋，各隨其所服之色，餘日則   否。使，疏吏翻。 時未五品，於綠衫上佩之。會發兵討契丹，敕京官出馬一匹供軍，酬以五品。前疑買馬輸之，屢抗表求進階；太后惡其貪鄙， 惡，烏路翻。 六月，乙丑，敕還其馬，斥歸田里。	1
桃源千里远，花洞四时春。中有含真客，长为不死人。松高枝叶茂，鹤老羽毛新。莫遣同篱槿，朝荣暮化尘。	0
南匈奴右溫禺犢王烏居戰畔出塞。 賢曰：溫禺犢王名烏居戰。 秋，七月，度遼將軍龐奮越騎校尉馮柱追擊破之，徙其餘衆及諸降胡二萬餘人於安定北地。 安定郡，在雒陽西千七百里。北地郡，在雒陽西千一百里。	1
展骥端居暇，登龙喜宴同。缔赏三清满，承欢六义通。野晦寒阴积，潭虚夕照空。顾惭非梦鸟，滥此厕雕虫。	0
寺暗莓苔深，岁潦雷雹粗。问胡旅穷舍，钻燧煮莱芜。答云自孩童，早识灶下梧。逡巡四十载，翻著火上炉。今昔岂异能，闻见终殊途。德衰嗟教薄，笔退怜词枯。何以充我求，往众归装孤。子文如绣鞶，子行如冰壶。世惟春华玩，尔用秋实餔。去从孔鸾翔，勿受斥鴳呼。	0
上阁便见海，入门方是山。塔高端似笔，城转曲如环。	0
心地如今不动尘，大千境界百年身。掩关明月上峰顶，满座清风生玉津。雪岭松筠为节操，石楼钟磬度昏晨。已同七老图岩壁，便是龙华会里人。	0
日照觚棱万户春，细风轻雾淡嘉辰。一番宫柳黄烟重，百种盘蔬紫甲新。	0
柳如眉，云似发，鲛绡雾縠笼香雪。梦魂惊，钟漏歇，窗外晓莺残月。几多情，无处说，落花飞絮清明节。少年郎，容易别，一去音书断绝。	0
暇时结客小舂容，路直重岩紫翠峰。云阁翚飞翼鸾凤，石楠盘屈老虬龙。林扉雨过便秋菊，山寺风清度晚钟。快展眉头须剧饮，天开霁色不妨农。	0
上遣交州刺史楊㬓討李賁， 㬓，匹妙翻。 以陳霸先爲司馬；命定州刺史蕭勃會㬓於西江。 五代志：鬱林郡，梁置定州。 勃知軍士憚遠役，因詭說留㬓。 說，式芮翻。 㬓集諸將問計，霸先曰：交趾叛換，罪由宗室， 謂李賁之叛，由武林侯諮也。事見上卷七年。 遂使溷亂數州，逋誅累歲。定州欲偸安目前，不顧大計；節下奉辭伐罪，當死生以之，豈可逗橈不進，長寇沮衆也！ 橈，奴敎翻。長，知兩翻。沮，在呂翻。 遂勒兵先發。㬓以霸先爲前鋒。至交州， 考異曰：典略作十二月癸丑至交州，姚思廉陳書帝紀在六月，今從之。 賁帥衆三萬拒之， 帥，讀曰率。 敗於朱鳶， 朱鳶縣，自漢以來屬交趾郡。五代志：朱鳶縣舊置武平郡。鳶，音緣。 又敗於蘇歷江口，賁奔嘉寧城， 沈約志：吳孫晧建衡三年，分交趾立新興郡，幷立嘉寧縣；晉武帝太康三年，更郡曰新昌。五代志：交趾郡嘉寧縣，舊置興州新昌郡，隋改曰峯州。 諸軍圍之。勃，昺之子也。 吳平侯昺，帝從父弟也。昺，音丙。	1
韦经传素业，汉策射巍科。史擅三长誉，书雠九写讹。甑尘终寂寞，云路久蹉跎。迅景崦嵫迫，知君恨独多。	0
溪翁居处静，溪鸟入门飞。早起钓鱼去，夜深乘月归。露香菰米熟，烟煖荇丝肥。潇洒尘埃外，扁舟一草衣。	0
晓寒顾影惜金衣，著意听时不肯啼。飞入柳阴多去处，数声只许落花知。	0
三月尽是头白日，与春老别更依依。凭莺为向杨花道，绊惹春风莫放归。	0
三里之城渺大荒，两江横截壮金汤。唐家设险基犹在，圣代增陴虑更长。	0
千里潇湘秋气清，使星高并寿星明。云槎端向银河上，仙桂真从璧月生。好善优优乐正子，腾光焰焰李长庚。会看初度称觞后，径驾锋车入帝城。	0
沔北諸山蠻寇雍州，建威將軍沈慶之帥後軍中兵參軍柳元景隨郡太守宗慤等二萬人討之， 帥，讀曰率。 八道俱進。先是，諸將討蠻者皆營於山下以迫之，蠻得據山發矢石以擊，官   軍多不利。 乘高臨下，矢石之勢所及過於平原相遇者，故軍多不利。先，悉薦翻。 慶之曰：去歲蠻田大稔，積穀重巖， 重，直龍翻。 不可與之曠日相守也。不若出其不意，衝其腹心，破之必矣。乃命諸軍斬木登山，鼓譟而前，羣蠻震恐；因其恐而擊之，所向奔潰。 斬木登山，八道並進，蠻救首救尾之不暇，故震恐而奔潰。若一道而進，蠻聚兵據險拒戰，雖欲斬木而登山，庸可得乎！	1
辛酉，加王武俊同平章事兼幽州盧龍節度使。 欲使之討朱滔也。使，疏吏翻。	1
初，鍾會之伐漢也，辛憲英謂其夫之從子羊祜曰：會在事縱恣，非持久處下之道， 從，   才用翻。處，昌呂翻。 吾畏其有他志也。會請其子郞中琇爲參軍， 琇，息救翻。 憲英憂曰：他日吾爲國憂，今日難至吾家矣。 爲，于僞翻。難，乃旦翻。 琇固請於晉王，王不聽。憲英謂琇曰：行矣，戒之，軍旅之間，可以濟者，其惟仁恕乎！琇竟以全歸。詔 章：甲十一行本詔上有癸巳二字；乙十一行本同；孔本同；張校同；退齋校同。 以琇嘗諫會反，賜爵關內侯。 琇，司馬師夫人之從父弟，故以諫會爲功而得封。	1
青青门外竹，练练涧中流。水竹自相激，天壤无炎洲。我友有高韵，来为扶策游。氛埃飞不到，轩窗寸寸秋。高文穿天心，细字编蝇头。气豪欲骑月，志锐定焚舟。我来初过雨，衣衫空翠浮。平生百斛尘，一洗空不留。归来短檠下，清风入梦幽。不知白莲社，肯容灵运不。	0
莫折花，花好亦自喜。勿谓花无言，请以君心酌花意。君容待花转丰艳，花枝因君愈憔悴。莫折花，任花飞落地。但对春风倚芳树，长遣香英伴君醉。	0
送子三为邑，十年嗟往来。谁言债难了，不与命同回。卓鲁终留爱，龚黄岂蔽材。云愁且暮雪，雪打又添哀。	0
杨柳丝丝弄淡黄，怯寒燕子未归梁。晓迷芳草骓騣湿，夜宿閒花蝶翅香。得句自惭非子美，赏音犹恐误中郎。愿言相约花前醉，莫放春容过海棠。	0
泰始三年丁未四六七	1
先主反刘璋，兵意颇不义。孔明古豪杰，何乃为此事。刘璋固庸主，谁为死不二。严子独何贤，谈笑傲砧几。国亡君已执，嗟子死谁为。何人刻山石，使我空涕泪。吁嗟断头将，千古为病悸。	0
青青杨柳陌，陌上别离人。爱子游燕赵，高堂有老亲。不行无可养，行去百忧新。切切委兄弟，依依向四邻。都门帐饮毕，从此谢亲宾。挥涕逐前侣，含悽动征轮。车徒望不见，时见起行尘。吾亦辞家久，看之泪满巾。	0
宣城王每殺諸王，常夜遣兵圍其第，斬關踰垣，呼譟而入，家貲皆封籍之。江夏王鋒，有才行， 行，下孟翻。 宣城王嘗與之言：遙光才力可委。鋒曰：遙光之於殿下，猶殿下之於高皇；衞宗廟，安社稷，實有攸寄。 東昏侯之世，遙光卒如鋒言。 宣城王失色。及殺諸王，鋒遺宣城王書，誚責之； 遺，于季翻。誚，才笑翻。 宣城王深憚之，不敢於第收鋒，使兼祠官於太廟， 祠官，使行祭事。 夜，遣兵廟中收之。鋒出，登車，兵人欲上車， 上，時掌翻。 鋒有力，手擊數人皆仆地，   然後死。	1
乙卯，魏立貴人馮氏爲皇后。后，遼西郡公朗之女也； 馮朗降魏見一百二十二卷文帝元嘉九年。 朗爲秦雍二州刺史， 雍，於用翻。 坐事誅，后由是沒入宮。 爲馮后專魏政張本。	1
爱累累、万颗贯骊珠，特地写幽芳。想黄昏云淡，夜深人静，清影横窗。冷澹一枝两叶，笔下老秋光。参透圆明相，日观开荒。最是柔髭修梗，映风姿雾质，雅趣悠长。更淋漓草圣，把玩墨犹香。珍重好、卷藏归去，枕屏间、偏称道人床。江南路，后回重见、同话凄凉。	0
是時，上旣躬修玄默，而將相皆舊功臣，少文多質。懲惡亡秦之政， 惡，烏露翻。 論議務在寬厚，恥言人之過失；化行天下，吿訐之俗易。 自下告上曰訐。師古曰：面相斥罪也，居謁翻。 吏安其官，民樂其業， 樂，音洛。 畜積歲增，戶口寖息。風流篤厚，禁罔疏闊， 疏，與疎同。 罪疑者予   民， 師古曰：從輕斷。予，讀曰與。 是以刑罰大省，至於斷獄四百， 師古曰：謂普天之下重罪者也。斷，丁亂翻。 有刑錯之風焉。 應劭曰：錯，置也。民不犯法，無所刑也。錯，千故翻。	1
尘土日易没，驱驰力无馀。青云不我与，白首方选书。宦途事非远，拙者取自疏。终然恋皇邑，誓以结吾庐。帝城富高门，京路绕胜居。碧水走龙蛇，蜿蜒绕庭除。寻常异方客，过此亦踟蹰。	0
已芸何似与人芸，水旱螟蝗不可闻。必欲糠粞饱鸡鹜，明年余作劝农文。	0
江湖各相忘，鱼虾同一波，乐哉乐哉。莫贪钓上饵，去□鼎中羹，戎哉戎哉。	0
无奈落叶何，纷纷满衰草。疾来无气力，拥户不能扫。欲访云外人，都迷上山道。	0
众果莫相诮，天生名品高。何因古乐府，惟有郑樱桃。	0
衞尉李廣爲驍騎將軍，屯雲中， 周末置左右前後將軍，秦漢因之，位上卿。至武帝置驍騎車騎等將軍，後來名號浸多，不可勝紀，謂之雜號將軍。盤洲洪氏曰：西漢雜號將軍掌征伐背叛，事訖則罷，不常置也。驍，堅堯翻。 中尉程不識爲車騎將軍， 姓譜：程本自顓頊重黎之後，周宣王時，程伯休父入爲大司馬，封於程者以爲氏；與司馬氏同出。 屯雁門；六月，罷。廣與程不識俱以邊太守將兵，有名當時。廣行無部伍行陳， 部者，軍行各有分部；伍者，五人爲伍也。部有校尉，伍有伍長。行，戶剛翻。陳，讀曰陣。 就善水草舍止，人人自便，不擊刁斗以自衞， 孟康曰：刁斗，以銅作鐎，受一斗，晝炊飮食，夜擊持行夜，名曰刁斗。蘇林曰：形如鋗，無緣。荀悅曰：刁斗，小鈴，如宮中傳夜鈴也。索隱曰：鋗，卽鈴也。埤蒼云：鐎，溫器，有柄；斗，似銚，無緣。師古曰：鐎，音譙。鋗，火玄翻；鋗，卽銚也。銚，音姚。緣，去聲。 莫府省約文書；然亦遠斥候， 淮南子曰：斥，度也；候，視也，望也。 未嘗遇害。程不識正部曲行伍營陳，擊刁斗，士吏治軍簿 師古曰：簿，文簿。治，直之翻；下言治同。 至明，軍不得休息；然亦未嘗遇害。不識曰：李廣軍極簡易， 易，以豉翻。 然虜卒犯之，無以禁也； 卒，讀曰猝。 而其士卒亦佚樂，咸樂爲之死。 樂，音洛；下同。 我軍雖煩擾，然虜亦不得犯我。然匈奴畏李廣之略，士卒亦多樂從李廣而苦程不識。 師古曰：苦，謂厭苦之也。	1
掷梭两手倦，踏籋双足趼。三日不住织，一疋才可剪。织处畏风日，剪时谨刀尺。皆言边幅好，自爱经纬密。昨朝持入库，何事监官怒。大字雕印文，浓和油墨污。父母抱归舍，抛向中门下。相看各无语，泪迸若倾泻。质钱解衣服，买丝添上轴。不敢辄下机，连宵停火烛。当须了租赋，岂暇恤襦裤。前知寒切骨，甘心肩骭露。里胥踞门限，叫骂嗔纳晚。安得织妇心，变作监官眼。	0
方丈蓬莱第一人，星轺玉节正青春。只今回雁峰头客，曾触神龙颔下鳞。未遣五纹朝补衮，便应三字夜司纶。湘江绿净不可唾，却要珠玑欬唾新。	0
纵赏钩帘面远山，蟹螯谁复问尖团。飞花空自嫌春晚，折竹应当念岁寒。句法一如冰柱险，书斋坐怪玉壶宽。固知柳絮因风起，何事青天亦受漫。	0
纤鳞藏介石，物化自何年。无复西江水，长依东海田。苔纹堪代藻，云叶即成莲。琥珀藏蚊影，佳名共此传。	0
忆昨端平际，烦公尹帝京。解弦三辅理，免胄一军惊。举国言尊勇，无人议敞轻。如何开济手，寂寞向佳城。	0
岩岩白石嵌，深泉适此止。夜雨半山回，春风蛰龙起。清明无遁形，溥博有馀美。受浊不伤清，纳污非所耻。趣操比幽人，泓澄如得己。山林乃挺途，真复谁洗耳。	0
松倚苍崖老，兰临碧洞衰。不劳邻舍篴，吹起旧时悲。	0
麦田小雨陇微青，草树欣欣照晚晴。花下客来醒亦好，犹胜闭户过清明。	0
怪事教人笑几回，男儿今也会怀胎。自家精血自交媾，身里夫妻真妙哉。	0
昔共从师未裹头，如今双鬓各惊秋。我无突兀万间厦，君自昂藏百尺楼。风雨苦多时事恶，英雄未遇老天愁。相思一夜不成寐，早起题诗寄便邮。	0
白发今朝见，虚斋晓镜清。乍分霜简色，微映铁冠生。幕下多能事，周行挹令名。流年未可叹，正遇太阶平。	0
领閤号亲贵，光宗始用儒。谅惟医国手，果验活人书。负郭可税驾，行田宜蹇驴。相看满川月，无计遣长须。	0
十载江湖万里行，偶来西馆阅豪英。云龙九阙晨书诏，灯火千门夜出城。潇洒庭除当月色，重稠幕帟断人声。年家兄弟今同舍，会见河南起贾生。	0
左右勸寶殺會。侍御史仇尼歸聞之，吿會曰：大王所恃者父，父已異圖；所杖者兵，兵已去手；欲於何所自容乎！不如誅二王，廢太子，大王自處東宮， 處，昌呂翻。 兼將相之任， 將，卽亮翻。相，息亮翻。 以匡復社稷，此上策也。會猶豫未許。	1
鄴中官屬勸范陽王德稱尊號，會有自龍城來者，知燕主寶猶存，乃止。	1
春，正月，辛巳，帝祀南郊明堂。 二祀並舉也。	1
军门频纳受降书，一剑横行万里馀。汉祖谩夸娄敬策，却将公主嫁单于。	0
岁晚檀栾姿，山中映孤宇。声繁天籁吟，影动仙幢舞。即境是真如，黄花间幽圃。	0
秋日才升却雾中，先生更去恐群空。古谁云远今犹古，公亦安知世重公。轩冕何缘关此老，江山所过总清风。我行安用相逢得，不得趋隅又北东。	0
陇首斜飞避弋鸿，颓云萧索见层空。汉宫夜结双茎露，阊阖凉生六幕风。湘女怨弦愁不禁，鄂君香被梦难穷。江边两桨连歌渡，惊散游鱼莲叶东。	0
山云蝉满树，欲住更何安。上国回将晚，孤峰别自难。碛遥鸿未到，江近夜先寒。泉石虽堪恋，行人不愿看。	0
坚辞羽葆与吹铙，翻向天涯困系匏。故老未曾忘炙背，何人终拟问苞茅。融风渐暖将回雁，滫水犹腥近斩蛟。万里关山如咫尺，女床唯待凤归巢。	0
八月，歸義節度使張義潮薨，沙州長史曹義金代領軍府；制以義金爲歸義節度使。是後中原多故，朝命不及，回鶻陷甘州，自餘諸州隸歸義者多爲羌胡所據。 自唐末迄于宋朝，河湟之地遂悉爲戎，中國不能復取。朝，直遙翻。	1
要待花馀见秋实，缥肌细肉荐盘珍。	0
漳南人竇建德， 漳南，本漢東陽縣地，久廢，開皇六年復置，十八年改爲漳南，屬淸河郡。宋白曰：取地居漳水   之南爲名。 少尙氣俠，膽力過人，爲鄕黨所歸附。會募人征高麗，建德以勇敢選爲二百人長。 少，詩照翻。長，知兩翻。 同縣孫安祖亦以驍勇選爲征士， 驍，堅堯翻。 安祖辭以家爲水所漂，妻子餒死，縣令怒笞之。安祖刺殺令， 刺，七亦翻。 亡抵建德， 考異曰：杜儒童隋季革命記云，安祖以盜羊爲縣令所考，今從舊唐書建德傳。 建德匿之。官司逐捕，蹤跡至建德家，建德謂安祖曰：文皇帝時，天下殷盛，發百萬之衆以伐高麗，尙爲所敗。 卽謂開皇十八年事。敗，補邁翻。 今水潦爲災，百姓困窮，加之往歲西征， 謂西征吐谷渾。 行者不歸，瘡痍未復；主上不恤，乃更發兵親擊高麗，天下必大亂。丈夫不死，當立大功，豈可但爲亡虜邪！ 邪，音耶。 乃集無賴少年，得數百人，使安祖將之， 少，詩照翻。將，卽亮翻。 入高雞泊中爲羣盜， 新唐書曰：高雞泊廣袤數百里，葭薍阻奧，可以違難。 安祖自號將軍。時鄃人張金稱聚衆河曲， 鄃，漢縣，舊廢，開皇十六年復置，屬淸河郡。河曲，淸河之曲，新唐書作河渚。鄃，音輸。 蓨人高士達聚衆於淸河境內爲盜。 蓨，舊曰脩，開皇五年改屬信都郡。蓨，音條。 郡縣疑建德與賊通，悉收其家屬，殺之。 新書曰：時羣盜往來漳南，剽殺人，焚鄕聚，獨不入建德閭，由是郡縣疑其與賊通。 建德帥麾下二百人亡歸士達， 帥，讀曰率。 士達自稱東海公，以建德爲司兵。頃之，孫安祖爲張金稱所殺，其衆盡歸建德，兵至萬餘人。建德能傾身接物，與士卒均勞逸，由是人爭附之，爲之致死。 爲，于僞翻。竇建德始此。	1
吳主寢疾，口不能言，乃手書呼丞相濮陽興入，令子�出拜之。 �，讀如彎。 休把興臂，指�以託之。癸未，吳主殂，諡曰景帝。 年三十。 羣臣尊朱皇后爲皇太后。	1
淡赏无烦羯鼓催，解鞍便可坐莓苔。莫将花与杨妃比，能与三郎作祸胎。	0
是歲，九州蝗，郡國八雨水。	1
叶县郎官宰，周南太史公。神仙才有数，流落意无穷。骥病思偏秣，鹰愁怕苦笼。看君用高义，耻与万人同。	0
昨来非有意，今去亦无心。阙下抛新院，江南指旧林。瓶添新涧绿，笠卸晚峰阴。八字如相许，终辞尺组寻。	0
剑履崇刀笔，钧衡付蹶张。贾生年尚少，且去傅诸王。	0
冬，十月，庚申，以尙書右僕射何敬容爲左僕射，吏部尙書謝舉爲右僕射。	1
晉王自領盧龍節度使， 周德威死，難其代，且北邊大鎭，士馬強銳，故自領之。 以中門使李紹宏提舉軍府事，代李嗣昭。 以宦者代功臣，失之矣。 紹宏，宦者也，本姓馬，晉王賜姓名，使與知嵐州事孟知祥俱爲 章：十二行本爲下有河東魏博四字；乙十一行本同；孔本同；張校同；退齋校同。 中門使；知祥又薦敎練使鴈門郭崇韜能治劇， 治，直之翻。 王以爲中門副使。崇韜倜儻有智略， 倜，他狄翻。 臨事敢決，王寵待日隆。 郭崇韜由此佐晉王滅梁。 先是，中門使吳珪張虔厚相繼獲罪， 吳珪，薛史作吳珙。先，悉薦翻。 及紹宏出幽州，知祥懼禍，稱疾辭位，王乃以知祥爲河東馬步都虞候，自是崇韜專典機密。 爲郭崇韜德孟知祥薦之帥蜀張本。	1
君王既巡狩，辇道入秦京。远树低枪垒，孤峰入幔城。寒疏清禁漏，夜警羽林兵。谁念迷方客，长怀魏阙情。	0
架石通霞壁，悬崖散碧沙。天晴虹影渡，风细练文斜。举陟幽期阻，沿洄客意赊。河梁非此路，别恨亦无涯。	0
大野有贤人，大朝有圣君。如何彼浮云，掩蔽白日轮。安得东南风，吹散八表外。使之天下人，共见尧眉彩。	0
谁谓陈三远，髯张下笔亲。夫何此意合，恐有宿生因。我岂慵开眼，年来寡见人。更烦彫好句，割取楚江春。	0
微雨樵蒸烟起迟，一官抛去久忘机。门多杂树闻蝉早，家近青山见客稀。药臼每移斜日晒，荻船常趁便风归。生来未觉疏琴史，冰簟苔樽在石矶。	0
外台论荐达乘舆，花县弦歌制锦初。气直公车曾谏猎，政清官舍旧悬鱼。二林重结遗民社，五柳閒寻靖节居。好继谪仙留绝唱，云屏九叠倚晴虚。	0
几岁生成为大树，一朝缠绕困长藤。谁人与脱青罗帔，看吐高花万万层。	0
自有诗来几许诗，玉堂吹彻又茅茨。阿谁不爱梅花句，未省梅花爱阿谁。	0
城外招提竹隐门，更无一点利名尘。蒲团纸帐松窗下，却有安禅藏卷人。	0
长松偃蹇不依林，枝干高盘千亩阴。昨夜酒醒风雨急，半空彷佛听龙吟。	0
井邑云根一聚村，寻诗来扫壁间尘。此州惟有断头将，圣世初无弃梗人。枫叶晚林终日醉，梅花腊峤几时春。不愁过客当年泪，尊酒黄堂是旧邻。	0
孤城度日宛如年，赖有吾人慰眼前。把酒论文方累月，扬鞭别我遽朝天。长才合赴风云会，新渥行沾雨露边。帝里故人如见问，为言衰悴愈皤然。	0
燕王熙伐高句麗。 句，如字，又音駒。麗，力知翻。 戊申，攻遼東；城且陷，熙命將士：毋得先登，俟剗平其城，朕與皇后乘輦而入。 剗，楚限翻。 由是城中得嚴備，不克而還。 後齊高緯之攻晉州，亦若是矣。還，從宣翻，又如字。	1
四年魏邢巒表云：在南之日，曾立巴州，鎭靜夷獠。 頁四五五四	1
頃之，顯果殺頭眷自立。又將殺拓跋珪， 珪依劉庫仁見一百四卷太元元年。 顯弟亢埿妻，珪之姑也， 埿，與泥同。 以吿珪母賀氏。顯謀主梁六眷，代王什翼犍之甥也， 犍，居言翻；下同。 亦使其部人穆崇奚牧密吿珪， 魏書官氏志，拓跋氏之先，兼幷他國，各有本部，部中別族爲內姓。丘穆陵氏，後改爲穆氏。又拓跋鄰以弟爲達奚氏，後改爲奚氏。 且以其愛妻駿馬付崇曰：事泄，當以此自明。賀氏夜飮顯酒，令醉， 飮，於鴆翻。 使珪陰與舊臣長孫犍元他羅結輕騎亡去。 元他羅結，二人也。他，唐何翻。 向晨，賀氏故驚廐中羣馬，使顯起視之。賀氏哭曰：吾子適在此，今皆不見，汝等誰殺之邪？顯以故不急追。珪遂奔賀蘭部，依其舅賀訥。 賀訥本賀蘭訥，後魏孝文帝改北方舊姓，以賀蘭氏爲賀氏，史因簡便而書之，如上文穆崇奚牧之類皆是也。 訥驚喜曰：復國之後，當念老臣！珪笑曰：誠如舅言，不敢忘也。	1
癸酉，葬僖皇后于休平陵。	1
狱中生白发，岭外罢红颜。古来相送处，凡得几人还。	0
宾客相传无水厄，欣然脱屐上公堂。涤烦疗渴名虽著，瘠气侵精暗有妨。梦寐无忧眠可熟，清虚自积体尤强。樵青竹里管何事，侧听杯行供暖汤。	0
武威王烏孤徙治樂都， 治，直之翻。樂，音洛。 以其弟西平公利鹿孤鎭安夷， 安夷縣，漢屬金城郡，晉分屬西平郡。 廣武公傉檀鎭西平， 西平治樂都縣，唐鄯州之湟水縣也。傉，奴沃翻。 叔父素渥鎭湟河，若留鎭澆河，從弟替引鎭嶺南， 嶺南，卽洪池嶺之南。 洛回鎭廉川，從叔吐若留鎭浩亹； 從，才用翻。浩亹在樂都之東，隋唐併入湟水縣。浩，音誥；亹，音門。 夷夏俊傑， 夏，戶雅翻。 隨才授任，內居顯位，外典郡縣，咸得其宜。	1
马转栎林山鸟飞，商溪流水背残晖。行人几在青云路，底事风尘犹满衣。	0
为草当作兰，为木当作松。兰秋香风远，松寒不改容。松兰相因依，萧艾徒丰茸。鸡与鸡并食，鸾与鸾同枝。拣珠去沙砾，但有珠相随。远客投名贤，真堪写怀抱。若惜方寸心，待谁可倾倒。虞卿弃赵相，便与魏齐行。海上五百人，同日死田横。当时不好贤，岂传千古名。愿君同心人，于我少留情。寂寂还寂寂，出门迷所适。长铗归来乎，秋风思归客。	0
瘦筇扶我过林端，无赖东风掠鬓寒。贪数青山不知去，松花吹满石棋盘。	0
记得离家日，尊亲嘱咐言。逢桥须下马，过渡莫争船。雨宿宜防夜，鸡鸣更相天。若能依此语，行路免迍邅。	0
雨湿清明香火残。碧溪桥外燕泥寒。日长独自倚阑干。脱箨修篁初散绿，褪花新杏未成酸。江南春好与谁看。	0
澹荡春风满眼来，落花飞蝶共裴回。偏能飘散同心蒂，无那愁眉吹不开。	0
上以司徒彭城王義康嫌�已著，將成禍亂，冬，十月，戊申，收劉湛付廷尉，下詔暴其罪惡，就獄誅之，幷誅其子黯亮儼及其黨劉斌劉敬文孔胤秀等八人，徙尙書庫部郞何默子等五人於廣州， 曹魏置尙書二十三郞，庫部其一也。 因大赦。是日，敕義康入宿，留止中書省。其夕，分收湛等；靑州刺史杜驥勒兵殿內以備非常，遣人宣旨吿義康以湛等罪狀。義康上表遜位，詔以義康爲江州刺史，侍中大將軍如故，出鎭豫章。	1
是時，豪傑多欲起兵討卓者，袁紹在勃海，冀州牧韓馥遣數部從事守之，不得動搖。 部從事，部郡國從事也。勃海一郡，遣部從事數人守之，恐紹起兵也。 東郡太守橋瑁 瑁，莫報翻。 詐作京師三公移書與州郡，陳卓罪惡，云見逼迫，無以自救，企望義兵，解國患難。 企，欺冀翻。難，乃旦翻。 馥得   移，請諸從事問曰：今當助袁氏邪，助董氏邪？治中從事劉子惠曰：今興兵爲國， 爲，于僞翻。 何謂袁董！馥有慙色。子惠復言：兵者凶事，不可爲首；今宜往視他州，有發動者，然後和之。 復，扶又翻。和，戶臥翻。 冀州於他州不爲弱也，他人功未有在冀州之右者也。馥然之。馥乃作書與紹，道卓之惡，聽其舉兵。 考異曰：范書魏志俱有此事。范書在舉兵之後，魏志在舉兵之前。若在舉兵後，時紹已爲盟主，馥何敢禁其發兵？若在舉兵前，則近是也。今從魏志。	1
甲子，太后命始祖墓曰德陵，睿祖墓曰喬陵，嚴祖墓曰節陵，肅祖墓曰簡陵，烈祖墓曰靖陵，顯祖墓曰永陵，改章德陵爲昊陵，顯義陵爲順陵。	1
慕容麟攻王兗于博陵，城中糧竭矢盡，功曹張猗踰城出，聚衆以應麟。兗臨城數之曰： 數，所具翻。 卿是秦民，吾是卿君，卿起兵應賊，自號義兵，何名實之相違也？古人求忠臣必於孝子之門， 後漢韋彪之言。 卿母在城，棄而不顧，吾何有焉！今人取卿一切之功則可矣，寧能忘卿不忠不孝之事乎？不意中州禮義之邦，乃有如卿者也！十二月，麟拔博陵，執兗及苻鑑，殺之。昌黎太守宋敞帥烏桓索頭之衆救兗，不及而還。 帥，讀曰率。索，昔各翻。還，從宣翻，又如字。 秦主丕以敞爲平州刺史。 敞時從王永在壺關。	1
馨香饼饵，新鲜瓜果，乞巧千门万户。到头人事控抟难，与拙底、无多来去。痴儿妄想，夜看银汉，要待云车飞度。谁知牛女已尊年，又那得、欢娱意绪。	0
己亥，蜀主以東面招討使王宗侃爲東西兩路諸軍都統。 此伐岐東西兩路之兵也；東路出寶雞，西路出秦隴。	1
朝臣咸佞孰知非，张佚公忠语独奇。博士一言除太傅，谥为明帝信其宜。	0
丁酉，王謁初寧陵，還，止中堂。 晉孝武以太學在秦淮南，去臺城懸遠，權以中堂爲太學，親釋奠於先聖。則中堂亦在秦淮北，但在臺城之外耳。 百官奉璽綬， 綬，音受。 王辭讓數四，乃受之，卽皇帝位于中堂。備法駕入宮，御太極前殿，大赦，改元，文武賜位二等。	1
魏韓趙伐齊，至靈丘。 史記正義曰：靈丘，河東蔚州縣。余按蔚州之靈丘，卽漢代郡之靈丘，此時齊境安能至代北邪！此卽孟子謂蚳鼃辭靈丘請士師之地。班志曰：齊地北有千乘淸河以南。漢淸河郡有靈縣，淸河北接趙魏之境，此爲近之。蚳，音遲。鼃，烏花翻。	1
筋力未全衰，仆马不至弱。又多山水趣，心赏非寂莫。扪萝上烟岭，蹋石穿云壑。谷鸟晚仍啼，洞花秋不落。提笼复携榼，遇胜时停泊。泉憩茶数瓯，岚行酒一酌。独吟还独啸，此兴殊未恶。假使在城时，终年有何乐。	0
为恋巴江好，无辞瘴雾蒸。纵能朝杜宇，可得值苍鹰。石小虚填海，芦铦未破矰。知来有干鹊，何不向雕陵。	0
何处堪留客，香林隔翠微。薜萝通驿骑，山竹挂朝衣。霜引台乌集，风惊塔雁飞。饮茶胜饮酒，聊以送将归。	0
积金累作山，山高小于址。栽花比绿珠，花落还相似。徒有敌国富，不能买东市。徒有绝世容，不能楼上死。秪此上高楼，何如在平地。	0
沅溪夏晚足凉风，春酒相携就竹丛。莫道弦歌愁远谪，青山明月不曾空。	0
此君丘壑姿，不受世炎凉。那知犹有用，未免斤斧伤。矫揉加尺度，指绕百鍊刚。直节甘枕藉，凛气荐冰霜。纨扇有用舍，杞杯真贼戕。所用已卑贱，幸升君子堂。用之苟非人，圭璧污闺房。君家鸿鹄群，风雨今对床。故令厕其间，贵贱可两忘。他时飞雪或不常，烦君拂拭悬虹梁。除非高士延孺子，无令年少辱真王。	0
纸帐白如雪，上有坐客影。一白不自由，黑光荡无定。人倦影已散，依然雪花瑩。须臾秉烛眠，相忘心目静。	0
南豫州刺史廬陵王義眞，警悟愛文義，而性輕易， 易，以豉翻。 與太子左衞率謝靈運員外常侍顏延之 曹魏之末，置員外散騎常侍。率，所律翻。 慧琳道人情好款密。嘗云：得志之日，以靈運延之爲宰相，慧琳爲西豫州都督。 西豫州卽豫州也。宋南豫州治歷陽，豫州治壽陽，壽陽在歷陽西，故亦謂豫州爲西豫州。 靈運，玄之孫也， 靈運，玄子瑍之子也。 性褊傲，不遵法度； 褊，方緬翻。 朝廷但以文義處之， 處，昌呂翻。 不以爲有實用。靈運自謂才能宜參權要，常懷憤邑。延之，含之曾孫也， 顏含見九十六卷晉成帝咸康四年。 嗜酒放縱。	1
袁褚才名自古稀，可嗟高节晚相违。迟行便足为丞相，枉受黄罗乳母衣。	0
秋归南浦蟪蛄鸣，霜落横湖沙水清。卧雨幽花无限思，抱丛寒蝶不胜情。	0
数竿苍翠拟龙形，峭拔须教此地生。无限野花开不得，半山寒色与春争。	0
寒姿数片奇突兀，曾作秋江秋水骨。先生应是厌风云，著向江边塞龙窟。我来池上倾酒尊，半酣书破青烟痕。参差翠缕摆不落，笔头惊怪黏秋云。我闻吴中项容水墨有高价，邀得将来倚松下。铺却双缯直道难，掉首空归不成画。	0
延岑攻南陽，得數城；建威大將軍耿弇與戰於穰， 地理志，穰縣，屬南陽郡。 大破之。岑與數騎走東陽，與秦豐合；豐以女妻之。 走，音奏。妻，七細翻。 建義大將軍朱祜率祭遵等與岑戰於東陽，破之； 賢曰：東陽，聚名也；故城在今鄧州南。臨淮郡復有東陽縣，非此地也。余據郡國志，南陽淯陽縣有東陽聚。 岑走歸秦豐。祜遂南與岑彭等軍合。	1
初，巴山人黃法�，有勇力， 五代志：臨川郡崇仁縣，梁置巴山郡。劉昫曰：吳分臨汝爲新建縣；梁置巴山郡。�，巨俱翻。 侯景之亂，合徒衆保鄕里。太守賀詡下江州， 自巴山順流赴江州爲下。 命法�監郡事。 監，工衡翻。 法�屯新淦，于慶自豫章分兵襲新淦， 新淦縣，漢屬豫章郡；五代志屬廬陵郡。淦，古暗翻。 法�敗之。 敗，補邁翻。 陳霸先使周文育進軍擊慶，法�引兵會之。	1
痴儿才五岁，器局稍精明。弄笔誇郎罢，窥鸾效女兄。顾瞻眸子俊，酬答舌头轻。但愿身长健，看渠骨骼成。	0
昔日章华宴，荆王乐荒淫。霓旌翠羽盖，射兕云梦林。朅来高唐观，怅望云阳岑。雄图今何在？黄雀空哀吟。	0
楼阁高低树浅深，山光水色暝沈沈。嵩烟半卷青绡幕，伊浪平铺绿绮衾。飞鸟灭时宜极目，远风来处好开襟。谁知不离簪缨内，长得逍遥自在心。	0
众绿扶疏雨气清，柳花吹作小池萍。文窗昼寂斋房邃，三漱华池诵玉经。	0
幷州刺史元天穆，孤之五世孫也， 孤，拓跋鬱律第四子。 與榮善，榮兄事之。榮常與天穆及帳下都督賀拔岳密謀，欲舉兵入洛，內誅嬖倖，外淸羣盜，二人皆勸成之。	1
甲午，以豫州牧黃琬爲司徒。	1
胜槩风生步武，山灵景从归云。尘世欲寻飙驭，藤阴万个苍筠。	0
海近山如沃，杼深屋半芜。乾坤正风雨，轩冕总泥途。自叹鸢肩薄，谁怜鹤影孤。少年狂不醒，夜夜梦伊吾。	0
野寺聊解鞍，偶见法华僧。开门对西岳，石壁青棱层。竹径厚苍苔，松门盘紫藤。长廊列古画，高殿悬孤灯。五月山雨热，三峰火云蒸。侧闻樵人言，深谷犹积冰。久愿寻此山，至今嗟未能。谪官忽东走，王程苦相仍。欲去恋双树，何由穷一乘。月轮吐山郭，夜色空清澄。	0
长风吹裂碧云堆，捲取银河泻下来。雨搅犀潭千尺浪，烟遮龙窟一声雷。松翁偃盖岩隈立，猿女穿萝洞里回。旧事兰亭好拈出，婆娑溪曲共流杯。	0
乙酉，秦益州刺史王廣以蜀人江陽太守李丕爲益州刺史，守成都。 沈約曰：江陽郡，劉璋分犍爲立。守，式又翻。 己丑，廣帥所部奔還隴西， 章：十二行本西下有依其兄秦州刺史統八字；乙十一行本同；孔本同；張校同；退齋校同。 蜀人隨之者三萬餘人。	1
织篱为界编红槿，排石成桥接断塍。野老生涯差省事，一间茅屋两池菱。	0
秋，七月，秦王堅如洛陽。	1
春，二月，丁未，以吐谷渾王慕利延爲都督西秦·河·沙三州諸軍事鎭西大將軍西秦·河二州刺史隴西王。	1
溫性沈毅， 沈，持林翻。 自奉簡儉，雖不知書，使人讀獄訟之辭而決之，皆中情理。 中，竹仲翻。 先是，張顥用事， 先，悉薦翻。 刑罰酷濫，縱親兵剽奪市里。 剽，匹妙翻。 溫謂嚴可求曰：大事已定，吾與公輩當力行善政，使人解衣而寢耳。乃立法度，禁強暴，舉大綱，軍民安之。 古人有言：盜亦有道。然盜貨者小盜也，盜國者大盜也。觀徐溫之盜國，斯言豈欺我哉！ 溫以軍旅委嚴可求，以財賦委支計官駱知祥， 支計官，猶天臺度支郞之任也。 皆稱其職， 稱，尺證翻。 淮南謂之嚴駱。	1
隐映罗衫薄，轻盈玉腕圆。相逢不肯语，微笑画屏前。	0
莫恨当年入用迟，通材何处不逢知。桑田变后新舟楫，华表归来旧路岐。公干寂寥甘坐废，子牟欢抃促行期。移都已改侯王第，惆怅沙堤别筑基。	0
冬，十月，上祠五畤於雍，遂踰隴， 隴坻也，在天水郡隴縣。三秦記曰：其坂九曲，上隴者七日乃越。 西登崆峒。 唐地理志，崆峒在岷州溢樂縣西。岷州，漢臨洮之地。史記作空桐。正義曰：空桐山，在原州平高縣西百里。 隴西守以行往卒， 卒，讀曰猝。 天子從官不得食，惶恐，自殺。 從，才用翻。 於是上北出蕭關，從數萬騎獵新秦中，以勒邊兵而歸。新秦中或千里無亭徼，於是誅北地太守以下。 唐麟州治新秦。杜佑：漢新秦中地。余謂唐取漢新秦中之名以名郡耳，麟州不能盡有漢新秦中之地也。北地與朔方接境，時朔方新置郡，蓋使北地幷力以營築亭徼也。徼，吉弔翻。 上又幸甘泉，立泰一祠壇，所用祠具如雍一畤而有加焉。 雍有五畤，今祠太一所用，如雍一畤之祠具也。有加者，加醴棗脯之屬。 五帝壇環居其下四方地，爲醊食羣神從者及北斗云。 說文，醊，祭酎也。師古曰：謂聯屬而祭也。醊，竹芮翻。食，讀曰飤。從，才用翻。 十一月，辛巳朔，冬至；昧爽， 昧，冥也。爽，明也。謂日尙昧昧而天色漸明也。 天子始郊拜泰一，朝朝日，夕夕月則揖。 應劭曰：天子春朝日，秋夕月；朝日以朝，夕月以夕。臣瓚曰：漢儀注：郊泰畤，皇帝平旦出竹宮，東向揖日，其夕西南向揖月，便用郊日，不用春秋也。師古曰：春朝朝日，秋暮夕月，蓋常禮；郊泰畤而揖日月，此又別儀。朝朝，下直遙翻；下同。 其祠，列火滿壇，壇旁亨炊具。 亨，讀曰烹。 有司云：祠上有光。   又云：晝有黃氣上屬天。 屬，之欲翻。 太史令談祠官寬舒等 班表：太史令屬太常。劉昭志：秩六百石，掌天時星曆，凡國祭祀喪娶之事。談，卽司馬談也。祠官，掌祠祀之官。寬舒，史逸其姓。 請三歲天子一郊見， 見，賢遍翻。 詔從之。	1
菩提本无树，明镜亦无台。本来无一物，何处惹尘埃。	0
阳和行庆赐，尺度及群公。荷宠承佳节，倾心立大中。短长思合制，远近贵攸同。共仰财成德，将酬分寸功。作程施有政，垂范播无穷。愿续南山寿，千春奉圣躬。	0
九月，壬子，葬元皇后。	1
冬，十月，丙寅朔，日有食之。	1
雪檐晴作雨，道空日如年。燕坐无馀事，床头易一编。	0
室空超众止，理妙契无同。帘卷半规日，香吹一线风。草晴唯欲碧，花晚尚能红。老我閒居兴，清应到小童。	0
端揆凝邦绩，台阶阐国猷。方崇大厦栋，忽逝巨川舟。白日铭安在，清风颂独留。死生恩命毕，零落掩山丘。	0
身著白衣头似雪，时时醉立小楼中。路人回顾应相怪，十一年来见此翁。	0
岳鄂旧游处，重来岁月更。联翩识吾友，邂逅慰平生。风送故人远，槐催举子惊。扁舟更珍重，万里莫留行。	0
处暑无三日，新凉直万金。白头更世事，青草印禅心。放鹤婆娑舞，听蛩断续吟。极知仁者寿，未必海之深。	0
近日簿书全简少，吏人惟趁两衙休。归来便只寻冠屦，绕遍林亭山上头。	0
一枝斑竹渡湘沅，万里行人感别魂。知是娥皇庙前物，远随风雨送啼痕。	0
金刹深藏翠巘间，钟声吹下白云端。谁知东浙能诗客，也到南溪祝圣山。重碧清池染衣湿，软红香雾袭人寒。祝君来岁千秋节，著脚含元鹓鹭班。	0
己酉，積慶太后蕭氏崩。 蕭后，文宗之母也，武宗時徙居積慶殿，故以稱之。	1
春云天上白成行，春草人间绿自香。罨岸桃花三百树，碧溪休问短和长。	0
彧作操谋主，群为丕上公。暮年翻有愧，膝上与车中。	0
烛龙栖寒门，光曜犹旦开。日月照之何不及此，惟有北风怒号天上来。燕山雪花大如席，片片吹落轩辕台。幽州思妇十二月，停歌罢笑双蛾摧。倚门望行人，念君长城苦寒良可哀。别时提剑救边去，遗此虎文金髀钗。中有一双白羽箭，蜘蛛结网生尘埃。箭空在，人今战死不复回。不忍见此物，焚之已成灰。黄河捧土尚可塞，北风雨雪恨难裁。	0
十三年甲戌前一六七	1
切切重切切，秋风桂枝折。人当少年嫁，我当少年别。念君非征行，年年长远途。妾身甘独殁，高堂有舅姑。山川岂遥远，行人自不返。	0
万山飞不出，守令最相亲。	0
数年乐此宦池城，每爱湖光分外清。远浦落霞秋水阔，乱山斜日碧云横。牧吹牛背归林晚，渔唱舟中对月明。同览翠微重吊古，谩将诗酒逐交情。	0
五月驱兵入不毛，月明泸水瘴烟高。誓将雄略酬三顾，岂惮征蛮七纵劳。	0
一生名籍占风流，为识庄环可自由。几杖未销容早退，庙堂将近肯中休。有人把酒思高节，何处挥毫咏素秋。故国岷峨最佳绝，几时归伴赤松游。	0
看君尚少年，不第莫悽然。可即疲献赋，山村归种田。野花迎短褐，河柳拂长鞭。置酒聊相送，青门一醉眠。	0
白雪蒙头卧佛庐，笔端亦解世间书。无情安用诗陶写，有病何须药破除。	0
匿孤立后，惟义惟忠。昔者神考，追录乃功。祀典载加，进爵锡公。神兮降格，尚鉴褒崇。	0
及齊萬年反，關中荐饑， 荐，才甸翻。爾雅：仍饑爲荐。 略陽天水六郡民流移就穀入漢川者數   萬家，道路有疾病窮乏者，特兄弟常營護振救之，由是得衆心。流民至漢中，上書求寄食巴蜀，朝議不許，遣侍御史李苾持節慰勞， 朝，直遙翻。苾，蒲必翻，又蒲蔑翻。勞，力到翻。 且監察之， 監，古銜翻。 不令入劍閣。苾至漢中，受流民賂，表言：流民十萬餘口，非漢中一郡所能振贍；蜀有倉儲，人復豐稔， 復，扶又翻。 宜令就食。朝廷從之。由是散在梁益，不可禁止。李特至劍閣，太息曰：劉禪有如此地，面縛於人，豈非庸才邪！聞者異之。 李特事始此。考異曰：帝紀：元康七年，關中饑；八年，雍州有年。而華陽國志三十國晉春秋，皆云八年，特就穀入蜀。今從之。	1
残梅飘簌簌。看柳上春归，柔条新绿。娇莺离幽谷。弄弹簧清响，飞迁乔木。年华迅速。叹浮生、流晖转烛。自春来、每每遨游，多办九霞醽醁。溪北。踏青微步，斗草慵眠，锦裀花褥。铅华簇簇。歌声妙、间丝竹。爱一川好处，高山流水，不减城南杜曲。笑平生、卓地无锥，老来富足。	0
小随阿姊学吹笙，见好君王赐与名。夜拂玉床朝把镜，黄金殿外不教行。	0
长啸下荆门，胡行速如鬼。门户无人持，社稷堪流涕。	0
張筠余安皆還錢唐，吳越王弘佐遣東南安撫使鮑脩讓將兵戍福州，以東府安撫使錢弘倧爲丞相。 吳越以越州爲東府。爲弘倧嗣國張本。倧，作冬翻。	1
丹青写君容，常恐画师拙。我依月灯出，相肖两奇绝。妍媸本在君，我岂相媚悦。君如火上烟，火尽君乃别。我如镜中像，镜坏我不灭。虽云附阴晴，了不受寒热。无心但因物，万变岂有竭。醉醒皆梦耳，未用议优劣。	0
轻盈插向胆瓶中，看到山林禁籞同。阁下天葩秋月黯，楼头奎画晓云空。高攀玉树扶斑白，静扫苍苔拾堕红。三十年前天上梦，老来无泪洒西风。	0
说诗夜对老弥明，韦氏传家自一经。盛德于今推鼎甲，闻孙何事亦飘零。囊贫桂玉人逾瘦，袖有珠玑耳暂醒。桃李春残归未得，愁看烟草五门青。	0
我爱朱夫子，处世无戚欣。渊明不可见，幸哉有斯人。奈何不苟合，进用苦无因。夫子于此道，妙处固已臻。尚欲传后学，使闻所不闻。顾我景慕久，愿见亦良勤。第恨隔千里，无由往卜邻。安得缩地杖，一到建溪滨。	0
冬，十月，庚子，右監門衞中郞將爨寶璧與突厥骨篤祿元珍戰，全軍皆沒，寶璧輕騎遁歸。 監，古銜翻。騎，奇寄翻。	1
十年去国老蒙召，今岁始见家园春。双燕初来即宾客，群莺相逢如故人。蒙茸草树延野色，碎璅鲑菜供盘珍。多惭吾党共醒醉，收得泽边憔悴身。	0
精灵归恍惚，石磬韵曾闻。即日是前古，谁人耕此坟。旧游孤棹远，故域九江分。本欲蓬瀛去，餐芝御白云。	0
不羡苏秦六印，不贪范蠡千金。身住神仙窟宅，当无一点机心。	0
桂冷香闻十里间，殿台浑不似人寰。日斜回首江头望，一片晴云落后山。	0
二将同时死，路人闻亦哀。力穷鏖转急，围厚突难开。战骨寻应在，残兵间有回。伤心邮递里，隔日捷书来。	0
游鱼川上乐，映藻复依蒲。须防裁密网，莫独畏鹈鹕。	0
参天宫柏翠，布地禁花红。台沼如文囿，规摹有汴风。	0
未有渊明先有我，何人唤我作渊明。东篱宛在南山下，谁向秋风管落英。	0
芡盘团团开碧轮，城东壕中如叠鳞。汉南父老旧不识，日日岸上多少人。骈头鬅?露秋熟，绿刺红针割寒玉。提笼当筵破紫苞，老蚌一开珠一掬。吹台北下凝祥池，圃田东边仆射陂。如今两处尽堙没，异日此地名应驰。物贵新成味尤美，可惜飘零还入水。料得明年转更多，一匝清波流万子。	0
拄入风烟更一层，瘦藤对倚玉崚嶒。左花右竹自昭穆，春鹤秋猿相友朋。五亩园为终老计，半间云住在家僧。蹲鸱生奶菰如臂，莫道山翁百不能。	0
瑟瑟秋声，萧萧天籁，满庭摇落空翠。数遍丹枫，不见叶间题字。人何处、千里婵娟，愁不断、一江流水。遥睇。见征鸿几点，碧天无际。怅望月中仙桂。问窃药佳人，谁与同岁。把镜当空，照尽别离情意。心里恨、莫结丁香，琴上曲、休弹秋思。怕里。又悲来老却，兰台公子。	0
有个仙人捧玉卮。满斟坚劝不须辞。瑞龙透顶香难比，甘露浇心味更奇。开道域，洗尘机。融融天乐醉瑶池。霓裳拽住君休去，待我醒时更一瓻。	0
甚么因缘，恰得一年相聚。和闰月、更无剩数。说著分飞，背面偷弹玉箸。好去。记取许时言语。旧爱新人，后夜一时分付。从前事、不堪回顾。怎奈冤家，抵死牵肠惹肚。愁苦。梦断五更风雨。	0
蜀主以御史中丞王鍇爲中書侍郞同平章事。 鍇，苦駭翻。	1
上以卜式不習文章，貶秩爲太子太傅，以兒寬代爲御史大夫。	1
官驱群囚入市门，妻子恸哭白日昏。市人相与说囚事，破家劫钱何处村。朝廷法令亦宽大，汝罪当死谁云冤。路傍年少叹息汝，贞观元元之子孙。	0
吴乡岁贡足嘉宾，后进之中见此人。别业更临洙泗上，拟将书卷对残春。	0
丽日照芳春，良会重元巳。阳滨修祓除，华林程射技。所尚或不同，兹俗亦足喜。门外盛车徒，山半列廛市。彩堋飞镝远，醉席歌声起。回头望城郭，烟霭相表里。秀色满郊原，遥景落川涘。目倦意犹远，思馀情未已。登高贵能赋，感物畅幽旨。宜哉贤大夫，由斯见材美。	0
初，竇建德之誅宇文化及也，隋南陽公主有子曰禪師，建德虎賁郞將於士澄問之曰： 何承天姓苑有於姓，今浙間有此姓。禪，市連翻。賁，音奔。將，卽亮翻。於，如字。 化及大逆，兄弟之子皆當從坐，若不能捨禪師，當相爲留之。 爲，于僞翻。 公主泣曰：虎賁旣隋室貴臣， 按隋書帝紀，大業初，造龍舟，於士澄已爲上儀同，往江南採木。 茲事何須見問。建德竟殺之。公主尋請爲尼。及建德敗，公主將歸長安，與宇文士及遇於洛陽，士及請與相見，公主不可。士及立於戶外，請復爲夫婦。公主曰：我與君仇家，今所以不手刃君者，但謀逆之日，察君不預知耳。訶令速去。   訶，虎何翻。 士及固請，公主怒曰：必欲就死，可相見也。士及知不可屈，乃拜辭而去。	1
以謝沭縣公寶義爲巴陵王，奉齊祀。 上之受禪也，寶義以晉安王降封謝沭縣公。晉志謝沭縣屬臨賀郡。沭，食聿翻。 寶義幼有廢疾，不能言，故獨得全。	1
我到巫山渚，寻古登阳台。天空綵云灭，地远清风来。神女去已久，襄王安在哉。荒淫竟沦替，樵牧徒悲哀。	0
何处秋深好，山林处士家。青霜红碧树，白露紫黄花。一熟雠频雨，朝晴祷暮霞。连宵眠不著，犹自爱新茶。	0
光阴奇。扶桑宫里。日月常昼，风物鲜明可爱。无阴晦。大帝频銮于瑶池。朱阑外，乘凤飞。教主开颜命醉。宝乐齐吹。尽是琼姿天妓。每三杯，须用圣母亲来揖。异果名花几千般，香盈袂。意欲归。却乘鸾车凤翼。	0
祕書監侍中荀悅 桓帝延熹二年，置祕書監，秩六百石。 作申鑒五篇，奏之。悅，爽之兄子也。時政在曹氏，天子恭己， 言恭己南面而已，政事無所預也。孔子曰：無爲而治者，其舜也歟！夫何爲哉，恭己正南面而已。後世遂以政在強臣己無所預爲恭己。舜之恭己，果如是哉！ 悅志在獻替， 獻可替否。 而謀無所用，故作是書。其大略曰：爲政之術，先屛四患， 屛，必郢翻。 乃崇五政。僞亂俗，私壞法，放越軌，奢敗制： 壞，音怪。敗，補邁翻。 四者不除，則政末由行矣，是謂四患。興農桑以養其生，審好惡以正其俗， 好，呼到翻。惡，烏路翻。 宣文敎以章其化，立武備以秉其威，明賞罰以統其法，是謂五政。人不畏死，不可懼以罪；人不樂生，不可勸以善。故在上者，先豐民財以定其志，是謂養生。 此說，萬世不可易也。樂，音洛。 善惡要乎功罪，毀譽効於準驗， 書云：無�之言勿聽。 聽言責事，舉名察實，無或詐僞以蕩衆心。 蕩，謂動之也。以詐僞動之，則人之心亦必動於詐僞，以應其上。 故俗無姦怪，民無淫風，是謂正俗。榮辱者，賞罰之精華也，故禮敎榮辱以加君子，化其   情也；桎梏鞭撲以加小人，化其形也。 桎，之日翻。梏，工沃翻。撲，普卜翻。 若敎化之廢，推中人而墜於小人之域， 推，吐雷翻。 敎化之行，引中人而納於君子之塗，是謂章化。在上者必有武備以戒不虞，安居則寄之內政， 國語：管仲相齊桓公，作內政以寄軍令。 有事則用之軍旅，是謂秉威。賞罰，政之柄也。人主不妄賞，非愛其財也，賞妄行，則善不勸矣；不妄罰，非矜其人也，罰妄行，則惡不懲矣。賞不勸，謂之止善，罰不懲，謂之縱惡。在上者能不止下爲善，不縱下爲惡，則國法立矣。是謂統法。四患旣獨， 章：甲十一行本獨作蠲；乙十一行本同；孔本同；熊校同。 五政又立，行之以誠，守之以固，簡而不怠，疏而不失，垂拱揖讓，而海內平矣。 荀悅申鑒，其立論精切，關於國家興亡之大致，過於彧攸；至於揣摩天下之勢，應敵設變，以制一時之勝，悅未必能也。曹操姦雄，親信彧攸，而悅乃在天子左右。悅非比於彧攸，而操不之忌，蓋知悅但能持論，其才必不能辦也。嗚呼！東都之季，荀淑以名德稱，而彧攸以智略濟，荀悅蓋得其祖父之彷彿耳！其才不足以用世，其言僅見於此書。後之有天下國家者，尙論其世，深味其言，則知悅之忠於漢室，而有補於天下國家也。蠲，吉玄翻。	1
帝之爲太原公也，與永安王浚皆見世宗， 見，賢遍翻。 帝有時洟出， 鼻液曰洟。 浚責帝左右曰：何不爲二兄拭鼻！ 顯祖於兄弟之次第二。爲，于僞翻。 帝深銜之。及卽位，浚爲靑州刺史，聰明矜恕，吏民悅之。浚以帝嗜酒，私謂親近曰：二兄因酒敗德， 敗，補邁翻。 朝臣無敢諫者， 朝，直遙翻；下同。 大敵未滅， 大敵，謂周也。 吾甚以爲憂。欲乘驛至鄴面諫，不知用吾不。 不，讀曰否。 或密以白帝，帝益銜之。浚入朝，從幸東山，帝裸裎爲樂。 裸裎，露體也。裸，郞果翻。裎，馳成翻。樂，音洛。 浚進諫曰：此非人主所宜！帝不悅。浚又於屛處召楊愔， 屛，必郢翻。屛處，隱蔽之處。 譏其不諫。帝時不欲大臣與諸王交通，愔懼，奏之。帝大怒曰：小人由來難忍！ 由來，猶今人言從來。 遂罷酒，還宮。浚尋還州，又上書切諫，詔徵浚。浚懼禍，謝疾不至，帝遣馳驛收浚，老幼泣送者數千人。至鄴，與上黨王渙皆盛以鐵籠， 盛，時征翻。 置於北城地牢，飮   食溲穢，共在一所。 溲，所鳩翻。	1
买符来赴调，负羽去从军。五夜闻边角，三时看阵云。樽前还料敌，楯上更摛文。手笔人多许，须铭窦宪勋。	0
跋涉州涂仅八旬，今朝才得次安仁。更须五日为行客，方得开藩见吏民。	0
晚岁登门最不才，萧萧华发映金罍。不堪丞相延东阁，闲伴诸儒老曲台。佳节久从愁里过，壮心偶傍醉中来。暮归冲雨寒无睡，自把新诗百遍开。	0
天宝年中事事新，长安还有谪仙人。骑鲸去后无寻处，输与勾芒自管春。	0
卯酒困三杯，午餐便一肉。雨声来不断，睡味清且熟。昏昏觉还卧，展转无由足。强起出门行，孤梦犹可续。泥深竹鸡语，村暗鸠妇哭。明朝看此诗，睡语应难读。	0
門下侍郞同平章事路巖與韋保衡素相表裏，勢傾天下。旣而爭權，浸有�，保衡遂短巖於上。夏，四月，癸卯，以巖同平章事，充西川節度使。巖出城，路人以瓦礫擲之。 礫，郞狄翻。 權京兆尹薛能，巖所擢也，巖謂能曰：臨行，煩以瓦礫相餞！能徐舉笏對曰：曏來   宰相出，府司無例發人防衞。 府司，謂京兆府所司。 巖甚慚。能，汾州人也。 能，音囊來切。	1
閟宫凌紫微，芳草闭闲扉。帝子复何在，王孙游不归。春风鸣玉佩，暮雨拂灵衣。岂但湘江口，能令怀二妃。	0
六月，丁丑，加信安王禕開府儀同三司。上命裴耀卿齎絹二十萬匹分賜立功奚官，耀卿謂其徒曰：戎狄貪婪， 婪，盧含翻。 今齎重貨深入其境，不可不備。乃命先期而往， 先，悉薦翻。 分道並進，一日，給之俱畢。突厥室韋果發兵邀隘道，欲掠之，比至，耀卿已還。 比，必利翻。	1
才疏性懒一微官，终日沉埋尘土间。安得便为归去计，共君吟咏伴君闲。	0
雨歇桃繁，风微柳静，日淡湖湾。寒食清明，虽然过了，未觉春闲。行云掩映春山。真水墨、山阴道间。燕语侵愁，花飞撩恨，人在江南。	0
黄河泻白浪，到海一万里。榆关风土恶，夜来霜入水。河源冻彻底，冰面平如砥。边将好邀功，夜率鏖兵起。马度疾于风，车驰不濡轨。尽破匈奴营，别筑汉家垒。扩土过阴山，穷荒为北鄙。天威震朔漠，戎心畏廉李。所以龙马驹，长贡明天子。边夫苟非才，怨亦从兹始。	0
空花落尽酒倾缸，日上山融雪涨江。红焙浅瓯新火活，龙团小碾斗晴窗。	0
浮世事无限，何须要到头。壮心为客尽，孤迹卧云休。匣剑已全弃，林僧亦少酬。从来愁恨意，乞待外人愁。	0
夏，四月，庚子，湖南兵馬使臧玠殺觀察使崔灌；澧州刺史楊子琳起兵討之，取賂而還。 澧，音禮。楊子琳自峽州遷澧州。還，從宣翻，又音如字。	1
元始三年癸亥三	1
故人洞庭去，杨柳春风生。相送河洲晚，苍茫别思盈。白蘋已堪把，绿芷复含荣。江南多桂树，归客赠生平。	0
形制似方桥，岛岸相连属。春和逗凉飔，昼影浮净绿。佳人罗袜轻，花时相步续。澄澜忽生晕，下有双凫浴。	0
橘花风信满院香。摘青梅、犹自怕尝。向绿密、红疏处，喜相逢、飞下一双。堪怜堪惜还堪爱，唤青衣、推上绣窗。暗记得、凭肩语，对菱花、啼损晚妆。	0
谁将讼风伯，谓天惩雨师。天阍几万里，聩聩安得知。	0
夏，四月，鮮卑疊掘河內帥戶五千降于西秦。西秦王乾歸以河內爲疊掘都統，以宗女妻之。 疊掘亦鮮卑一種也；河內其名。掘，其月翻。妻，七細翻。	1
君家屋中作山舫，开窗看山篷背上。两峰高并玉玲珑，大孤小孤无此样。主人酿酒书满船，读书饮酒酣且眠。应笑周郎赤壁下，龙骧万斛风动天。	0
煌煌九宫，照临下土。阴骘庶类，功施周普。恪修祀典，礼备乐举。嘉玉量币，馨非稷黍。	0
琐窗明。	0
聞人遂安據崑山，無所屬，伏威使雄誕擊之，雄誕以崑山險隘，難以力勝，乃單騎造其城下， 騎，奇寄翻。造，七到翻。 陳國威靈， 陳唐國之威靈也。 示以禍福，遂安感悅，帥諸將出降。	1
秺侯世世袭蝉冠，庾氏人人筑将坛。但见门中俱贵盛，谁怜陛下最孤寒。	0
易牙昔日曾蒸子，翁叔当年亦杀儿。史笔是非空自许，世情真伪复谁知。	0
曾持麈尾引金根，万乘前头草五言。疏讲青龙归禁苑，歌抄白雪乞梨园。朝惊云气遮天阁，暮踏猿声入剑门。今日西川无子美，诗风又起浣花村。	0
更穷诗债应难欠，纵懒书淫亦自添。水外修眉横翠巘，试凭张敞画浓纤。	0
儿时摘青梅，叶底寻弹丸。所恨襟袖窄，不惮颊舌穿。我年不自觉，以我齿尚完。尝新试一荐，喉棘眉先攒。岂味不悦口，岂老难强餐。人生煎百忧，算梅未为酸。	0
契丹主復召晉百官， 復，扶又翻。 諭之曰：天時向熱，吾難久留，欲暫至上國省太后。 契丹自謂其國爲上國，中國之人亦以稱之。契丹旣畏暑，又畏四方羣起而攻之，故急欲北歸，果如劉知遠所料。 當留親信一人於此爲節度使。百官請迎太后。契丹主曰：太后族大，如古柏根，不可移也。契丹主欲盡以晉之百官自隨。或曰：舉國北遷，恐搖人心，不如稍稍遷之。乃詔有職事者   從行，餘留大梁。	1
喜愠与荣枯，居之悉晏如。稍门多执笔，至老不抛书。常愧无能极，曾沾清论馀。秋风郭门外，雨泣望丧车。	0
秋光净无迹，莲消锦云红。只有溪上山，还识扬舲翁。如何白蘋花，幽渚笑凉风。	0
明明我祖万邦君，典则贻将示子孙。惆怅太康荒坠后，覆宗绝祀灭其门。	0
我家还分有园池，正愿春迟春又归。风扫花枝犹隐约，日烘云影渐熹微。客来但欲拚同醉，事往何须叹昨非。自念生平鱼鸟性，又思川泳与云飞。	0
异时堂饮洋川酒，几唤扁舟度樊口。两山泉石多故人，送子南行一回首。蒲圻小县聊读书，当使里闾无呻吁。结束归来接台省，不应厌食武昌鱼。	0
白马津头春水来，白鱼犹喜似江淮。使君已复冰堂酒，更望重新画舫斋。	0
暇日宾朋集，投壶雅戏同。傍观惊妙手，一失废前功。礼盛周垂宪，词誇晋起戎。区区论胜负，转眼事还空。	0
黄子少年时，风流胜春柳。中年一钵饭，万事寒木朽。室有僧对谈，房无妾持帚。此道人人事，谁令予独不。	0
突厥北邊諸姓多叛頡利可汗歸薛延陀，共推其俟斤夷男爲可汗， 頡，奚結翻。俟，渠之翻。 夷男不敢當。上方圖頡利，遣遊擊將軍喬師望間道齎册書拜夷男爲眞珠毗伽可汗， 間，古莧翻。伽，求迦翻。 賜以鼓纛。 纛，徒到翻。 夷男大喜，遣使入貢， 使，疏吏翻。 建牙於大漠之鬱督軍山下，   東至靺鞨，西至西突厥，南接沙磧， 靺，音末。鞨，音曷。磧，七迹翻。 北至俱倫水；廻紇拔野古阿跌同羅僕骨霫諸部皆屬焉。 史言突厥衰而薛延陀強於漠北。霫，而立翻。	1
惨惨寒日没，北风卷蓬根。将军领疲兵，却入古塞门。回头指阴山，杀气成黄云。上山望胡兵，胡马驰骤速。黄河冰已合，意又向南牧。嫖姚夜出军，霜雪割人肉。塞北无草木，乌鸢巢僵尸。泱渀沙漠空，终日胡风吹。战卒多苦辛，苦辛无四时。晚渡西海西，向东看日没。傍岸砂砾堆，半和战兵骨。单于竟未灭，阴气常勃勃。城上画角哀，即知兵心苦。试问左右人，无言泪如雨。何意休明时，终年事鼙鼓。	0
一蛰了千误，心安境自宽。轩昂就收敛，自在觅艰难。龙怕乌台勘，人疑蕙帐寒。欲知舒卷意，编简静中看。	0
放闸冷泉亭，抽动一天碧。平地跳雪山，晴空下霹雳。	0
一去禅关忽五春，异乡惊见眼终清。问师参学今何解，云在青天水在瓶。	0
托根虽异所，飘叶早相依。因风若有便，更共入云飞。	0
瑶尊蘸翠。短长亭送别，风恋晴袂。腊树迎春，一路清寒，能消几日羁思。霜华不惜阳关柳，悄莫系、行人嘶骑。对梅花、一笑分携，胜约别来相寄。人物仙蓬妙韵，瑞鸾敛迅翼，聊憩香枳。见说使君，好语先传，付与芙蓉清致。客来欲问荆州事，但细语、岳阳楼记。梦故人、剪烛西窗，已隔洞庭烟水。	0
世间小家数，不瘦失之寒。都未饱鲸脍，徒然烹虮肝。于今无对垒，亘古有荒坛。改窜无全句，明朝更取看。	0
己卯，以領軍將軍柳元景爲撫軍將軍；辛卯，以左衞將軍王玄謨爲豫州刺史。 欲以代魯爽。 命元景統玄謨等諸將以討義宣。癸巳，進據梁山洲， 時梁山江中有洲，玄謨等舟師據之。 於兩岸築偃月壘，水陸待之。義宣自稱都督中外諸軍事，命僚佐悉稱名。	1
春，正月，壬寅，田神功薨於京師。 田神功入朝見上卷上年。	1
碧波青嶂对红楼，千古西湖乐未休。试把腰缠买春色，不知世上有扬州。	0
灭迹人间世，忘归象外情。竹坛秋月冷，山殿夜钟清。仙侣披云集，霞杯达曙斜。同欢不可再，朝暮赤龙迎。	0
美人娟娟隔秋水，寂寞江天云雾里。中间消息两茫然，咫尺应须论万里。多病马卿无日起，青眼高歌望吾子。安得送我置汝傍，揽环结佩相终始。	0
山形如斗势坡陀，魁枕杓携万尺高。近世无人知火枣，当年有客得蟠桃。灵蟾尚隐凝琼髓，神鹤常归堕玉毛。一夜杉松响天籁，满空疑是奏云璈。	0
谈天渠外更谁先，聊复怜渠与酒钱。富贵不愁天不管，不应丘壑也关天。	0
良友嗟尘网，相期物外游。求珠非赤水，不死是丹丘。机上麟交擗，樽中蚁乱浮。仙家一度醉，人世几千秋。药气多留鼎，茶香细出瓯。尧人方旷荡，容易学巢由。	0
沉疴幸萧散，登览慰无聊。江南春尚早，馀雪冒山椒。野梅临风谢，溪澌映日消。晴林鸟声乐，幽墅水文摇。新年人意乐，初霁物华饶。共理惭良牧，无政载风谣。	0
爱汝玉山草堂静，高秋爽气相鲜新。有时自发钟磬响，落日更见渔樵人。盘剥白鸦谷口栗，饭煮青泥坊底芹。何为西庄王给事，柴门空闭锁松筠。	0
悅收餘兵千餘人走魏州。 走，音奏。 馬燧與李抱眞不協，頓兵平邑浮圖。 章：十二行本圖下有遷延不進四字；乙十一行本同；退齋校同；張校同，云無註本亦無。據舊書田悅傳：平邑浮圖，在魏州南。浮圖，佛寺也。 悅夜至南郭， 魏州南郭也。 大將李長春閉關不內，以俟官軍，久之，天且明，長春   乃開門內之。悅殺長春，嬰城拒守。城中士卒不滿數千，死者親戚，號哭滿街。 將，卽亮翻。號，戶刀翻。 悅憂懼，乃持佩刀，乘馬立府門外，悉集軍民，流涕言曰：悅不肖，蒙淄靑成德二丈人保薦，嗣守伯父業， 淄靑李正己成德李寶臣，田悅以丈人行事之。伯父，田承嗣也。淄，莊持翻。嗣，祥吏翻。 今二丈人卽世，其子不得承襲，悅不敢忘二丈人大恩，不量其力， 量，音良。 輒拒朝命，喪敗至此， 朝，直遙翻。喪，息浪翻。 使士大夫肝腦塗地，皆悅之罪也。悅有老母，不能自殺，願諸公以此刀斷悅首，持出城降馬僕射， 斷，音短；下各斷同。降，戶江翻。馬僕射，謂馬燧。射，寅謝翻。 自取富貴，無爲與悅俱死也！因從馬上自投地。將士爭前抱持悅曰：尙書舉兵徇義，非私己也。一勝一負，兵家之常。某輩累世受恩，何忍聞此！願奉尙書一戰，不勝則以死繼之。 尙，辰羊翻。 悅曰：諸公不以悅喪敗而棄之，悅雖死，敢忘厚意於地下！乃與諸將各斷髮，約爲兄弟，誓同生死；悉出府庫所有及斂富民之財，得百餘萬，以賞士卒；衆心始定。 田悅善敗不亡，所謂盜亦有道。 復召貝州刺史邢曹俊，使之整部伍，繕守備，軍勢復振。 悅不用邢曹俊，見上卷上年。復，扶又翻，又音如字。	1
詔徵張奐爲大司農，復以皇甫規代爲度遼將軍。規自以爲連在大位，欲求退避，數上病，不見聽。 數，所角翻。上，時掌翻。 會友人喪至，規越界迎之，因令客密吿幷州刺史胡芳，言規擅遠軍營， 遠，于願翻。 當急舉奏。芳曰：威明欲避第仕塗， 度遼將軍屯西河界，幷州刺史所部也。皇甫規，字威明。賢曰：言欲歸第，避仕宦之途也。 故激發我耳。吾當爲朝廷愛才， 爲，于僞翻。 何能申此子計邪！遂無所問。	1
浪造凌霄阁，虚登百尺楼。养生仍夭命，诱读讵封侯。不用从黄口，何须厌白头。未能端似箭，且莫曲如钩。	0
青云旧驰誉，白发早辞荣。谈笑惟诗酒，交游尽老成。支离病中见，潇洒旧时情。已矣不可问，九原松柏声。	0
君立天骄发使车，册文字字著金书。渐通青冢乡山尽，欲达皇情译语初。调角寒城边色动，下霜秋碛雁行疏。旌旗来往几多日，应向途中见岁除。	0
宿鸟频来语，寻巢未得间。小星明更近，高桂冷初攀。拂露松都在，因风信未还。岂无虚歇处，青及谢家山。	0
久不上春台。直待将身跨九垓。懒向人间深有谓，氛埃。难趁邪风伤圣胎。水槛映山斋。赏遍从容首自回。长谢故人书曲意，徽哉。赢得腰琴拂袂来。	0
归骑双旌远，欢生此别中。萧关分碛路，嘶马背寒鸿。朔色晴天北，河源落日东。贺兰山顶草，时动捲帆风。	0
自惭儿女总江湖，鸿雁不来音讯疏。且喜北堂珠玉眷，团圞环诵道家书。	0
昨宵予不饮，月下看风生。不饮竟大奇，识此风月清。今宵予醉狂，醉眼仍看月。月落犹未醒，思与枕簟歇。从来清凉事，果为独士悭。良月如佳人，解后亦已难。月色政尔好，友生偶然来。此乐如此时，百岁能几回。我眠不在枕，我醉不在杯。平明视鬓毛，定恐此物催。四十馀一年，侵寻行老景。人老欲何为，此话当自领。大块天地宽，酒泉岁月永。非醉复非眠，快活心下省。	0
飞花无数上衣裾，孤闷须凭酒破除。翻手作云伤往事，转头如梦欲捐书。但知甘苦同薇蕨，不问辛勤有屋庐。后日锦衣行昼里，肯来盘谷饭溪鱼。	0
摇摇墙头花，脉脉含幽姿。	0
凉风吹帽，横槊试登高。想见征西旧事，龙山会、宾主俱豪。	0
丁卯，奉和帝爲巴陵王，宮于姑孰，優崇之禮，皆倣齊初。 倣齊奉汝陰王之禮。 奉宣德太后爲齊文帝妃，王皇后爲巴陵王妃。齊世王侯封爵，悉從降省， 降者，王降公，公降侯。省者，除其封國。省，所梗翻。 唯宋汝陰王不在除例。 備三恪也。	1
化工着意作幽花，疑是来从阿母家。寂寞沙村烟雨里，如看竹外一枝斜。	0
江州刺史陳伯之，目不識書，得文牒辭訟，唯作大諾而已，有事，典籤傳口語，與奪決於主者。 伯之手不能書，典籤傳其口之所言。 豫章人鄧繕永興人戴永忠 漢會�諸曁縣，吳更名永興。 有舊恩於伯之，伯之以繕爲別駕，永忠爲記室參軍。河南褚緭居建康， 緭，于貴翻。考異曰：魏書蕭寶寅傳作褚胃，今從梁書。 素薄行，仕宦不得志，頻造尙書范雲，雲不禮之。 行，下孟翻。造，七到翻。范雲   時爲吏部尙書。 緭怒，私謂所親曰：建武以後，草澤下族悉化成貴人，吾何罪而見棄！今天下草創，饑饉不已，喪亂未可知。 喪，息浪翻。 陳伯之擁強兵在江州，非主上舊臣，有自疑之意；且熒惑守南斗，詎非爲我出邪！ 晉天文志：將有天子之事，占於南斗。南斗六星，天廟也，主兵。爲，于僞翻。 今者一行事若無成，入魏不失作河南郡守。 守，式又翻。 遂投伯之，大見親狎。伯之又以鄕人朱龍符爲長流參軍， 陳伯之，濟陰人。職官分紀：長流參軍主禁防。晉從公府有長流參軍；小府無長流參軍，置禁防參軍。顏氏家訓：或問：何故名治獄參軍爲長流？答曰：帝王世紀云，帝少昊崩，其神降于長流之山。此事本出山海經，於祀主秋。按周禮秋官司寇主刑罰。長流之職，漢魏捕賊掾耳；晉宋以來，始爲參軍，上屬司寇，故取秋帝所居爲嘉名焉。 並乘伯之愚闇，恣爲姦利。	1
堆盘红缕细茵陈，巧与椒花两斗新。竹马异时宁信老，土牛明日莫辞春。西湖弄水犹应早，北寺观灯欲及辰。白发苍颜谁肯记，晓来频嚏为何人。	0
天不仁兮降乱离，嗟余去此其从谁。自胡之反持干戈，翠蕤云旓相荡摩。流星白羽腰间插，叠鼓遥翻瀚海波。一门骨肉散百草，安得无泪如黄河。	0
己未，溫如白石，上書求歸姑孰。庚申，詔進溫丞相，大司馬如故，留京師輔政；溫固辭，乃請還鎭。辛酉，溫自白石還姑孰。	1
此是东南形胜地，子胥祠下步周遭。不知几点英雄泪，翻作千年愤怒涛。雷鼓远惊江怪蛰，雪车横驾海门高。吴儿视命轻犹叶，争舞潮头意气豪。	0
当宁宵衣务得贤，草茅何足副详延。天人要语垂清问，仁敬陈言上奏篇。愧乏谋猷裨乙览，忽惊姓字首胪传。乾坤大德知难报，誓秉孤忠铁石坚。	0
阏氏黄叶落，妾望白登台。月出碧云断，蝉声秋色来。胡兵沙塞合，汉使玉关回。征客无归日，空悲蕙草摧。	0
大曆九年甲寅七七四	1
鸟有车载板，朝暮尝一至。世传鵩似鸮，而此与鸮似。唯能预人死，以此有名字。疑即贾长沙，当时所遭值。洛阳多少年，扰扰经世意。粗闻方外语，便释形骸累。吾衰久捐书，放浪无复事。尚自不见我，安知汝为异。怜汝好毛羽，言音亦清丽。胡为太多知，不默而见忌。楚人既憎汝，弹射将汝利。且长随我游，吾不汝羹胾。	0
崇梵僧，崇梵僧，秋归覆釜春不还。落花啼鸟纷纷乱，涧户山窗寂寂闲。峡里谁知有人事，郡中遥望空云山。	0
群形寂无声，四野澹将夕。中庭聊极目，一鸟渡空碧。	0
一室方方丈，名标抱膝新。有书宜勘古，无学可留宾。静坐神明固，清谈滋味真。传家名刻在，长对草庐人。	0
退之传毛颖，步骤过迁固。当时不入眼，怪笑且惊怖。柳州极不平，裁书细说喻。浮云蔽两曜，凭虚亦暂驻。何伤黄道行，终古元气聚。呜呼古今一，吾其秘缃素。	0
煌煌金节按江城，驿路梅花正小春。闻说争迎来满道，定将何术慰斯民。憩棠异日誇南国，怀橘归时拜寿亲。流泽会看均一路，要令治象复熙淳。	0
阳灵配德，阴魄昭升。尧坛凤下，汉室龙兴。伣天作对，前旒是凝。化行南国，道盛西陵。造舟集灌，无德而称。我粢既絜，我醴既澄。阴阴灵庙，光灵若凭。德馨惟享，孝思烝烝。	0
台阁参差倚太阳，年年花发满山香。重门勘锁青春晚，深殿垂帘白日长。草色芊绵侵御路，泉声呜咽绕宫墙。先皇一去无回驾，红粉云环空断肠。	0
百尺危樯倚曙空，古祠箫鼓隔丹枫。谁将一只仙人箭，换作樵溪旦暮风。	0
冬，十月，漢蔣琬自漢中還住涪，疾益甚，以漢中太守王平爲前監軍鎭北大將軍，督漢中。 監，古銜翻。	1
三载皇都恨食贫，北溟今日化穷鳞。青云乍喜逢知己，白社犹悲送故人。对酒共惊千里别，看花自感一枝春。君归为说龙门寺，雷雨初生电绕身。	0
瑶台烟雾外，一去不回心。清海蓬壶远，秋风碧落深。堕翎留片雪，雅操入孤琴。岂是笼中物，云萝莫更寻。	0
急雨将雷过柳塘，春因底事亦归忙。经时不放荷花叶，昨夜尽收栀子香。判断千林成梦去，安排一夏纳风凉。开眉无觅愁来处，数笔晴云尽水乡。	0
解后松斋日，曾知学共程。心期千古远，世味一毛轻。孰谓暌离久，犹垂故旧情。何时风月夜，得共插文盟。	0
曾于西晋封中散，又向东吴作大夫。浓翠自知千古在，清声谁道四时无。枝柯偃后龙蛇老，根脚盘来爪距粗。直待素秋摇落日，始将凡木斗荣枯。	0
公卿拜舞进流霞，瑞气祥烟动日华。殿下排场如绵绣，紫云楼畔万株花。	0
春，一月，庚申，夏官尙書同鳳閣鸞臺三品武攸寧罷爲冬官尙書。	1
王猛之破張天錫於枹罕也， 事見一百一卷海西公太和元年。枹，音膚。 獲其將敦煌陰據及甲士五千人。 敦，徒門翻。 秦王堅旣克楊纂，遣據帥其甲士還涼州，使著作郞梁殊閻負送之， 穆帝永   和十二年，秦遣殊負使涼，今復遣之。 因命王猛爲書諭天錫曰：昔貴先公稱藩劉石者，惟審於強弱也。 張茂稱藩於劉曜，事見九十二卷明帝太寧元年。張駿稱藩於石勒，事見九十四卷成帝咸和五年。 今論涼土之力，則損於往時；語大秦之德，則非二趙之匹；而將軍翻然自絕， 絕秦見一百卷太和元年。 無乃非宗廟之福也歟！以秦之威，旁振無外，可以回弱水使東流，返江河使西注， 禹之治水，高高下下，因天地之性，弱水西流，江河東注。今言能反之回之，喩秦威力之強也。 關東旣平，將移兵河右，恐非六郡士民所能抗也。 涼州六郡，以張軌初鎭河西之時，統治武威張掖酒泉敦煌西郡西海六郡言之也。元康以後，張氏所分置，其爲郡多矣。 劉表謂漢南可保， 事見漢獻帝紀。 將軍謂西河可全，吉凶在身，元龜不遠，宜深算妙慮，自求多福，無使六世之業一旦而墜地也！ 自張軌保據河西，至天錫凡九主。今言六世者，不以曜靈祚玄靚爲世數。 天錫大懼，遣使謝罪稱藩。堅拜天錫使持節都督河右諸軍事驃騎大將軍開府儀同三司涼州刺史西平公。 使，疏吏翻；下同。驃，匹妙翻。騎，奇寄翻。	1
耸我残病骨，健如一仙人。镜中照千里，镜浪洞百神。此神日月华，不作寻常春。三十夜皆明，四时昼恒新。鸟声尽依依，兽心亦忻忻。澄幽出所怪，闪异坐微絪。可来复可来，此地灵相亲。	0
以宣城公鸞爲太傅領大將軍揚州牧都督中外諸軍事，加殊禮，進爵爲王。	1
丁未，劉黑闥陷歷亭， 舊志：歷亭，漢東陽地，隋開皇十六年分鄃縣置。隋志曰：分武城置。時屬貝州。 執屯衞將軍王行敏，使之拜，不可，遂殺之。	1
孤云独鹤共悠悠，万卷经书一叶舟。楚地巢城民舍少，烟村社树鹭湖秋。蒿莱织妾晨炊黍，隅落耕童夕放牛。年少不应辞苦节，诸生若遇亦封侯。	0
江雾秋楼白，灯花夜雨青。九天无一梦，此道付晨星。	0
秾李晨兴著缟裙，酴醾首出上瑶簪。此时老子兴不浅，旦日将军幸早临。敌手对棋消昼永，中心闻射隔墙阴。春生夜瓮蓬莱绿，酌我无多劝客深。	0
惟睿作圣，惟圣登皇。精感耀魄，时膺会昌。舜惭大孝，尧推让王。能事斯极，振古谁方。文明履运，车书同轨。巍巍赫赫，尽善尽美。衢室凝旒，大庭端扆。释负之寄，事光复子。脱屣高天，登遐上玄。龙湖超忽，象野芊绵。游衣复道，荐果初年。新庙奕奕，明德配天。	0
大仪斡四运，环转当初阳。天根起自复，气踵生以黄。卓然五阴中，标示君子祥。芳芸岂不馥，硕果终自香。有开南国彦，气禀惟纯刚。况逢子之半，弧矢射四方。浩然祖邹人，清介如道乡。源流义理熟，滋养苗脉长。自登蜀道来，玉节明于霜。潢池有佩犊，紫逻无羝羊。星回参井间，草木烂以光。种善如种禾，去恶如去稂。只从一念中，坰野皆斯臧。玉?不用餐，石髓不用尝。台背而儿齿，好德自尔康。笑渠役役者，日景以线量。	0
忽忆夫君阻笑言，出门南望欲飞翻。孤诚隔水初浸夜，画角因风自入村。短句有时随意得，古心近日与谁论。未除习气君应哂，月冷梅香易断魂。	0
道场山下弄山泉，餐菊纫兰万物先。送眼飞鸿高四海，补天健笔震三川。池塘碧草回春梦，衣钵黄梅肯夜传。雨不饶人有新句，怨渠未许见全篇。	0
九月，以光祿勳周景爲太尉。	1
传呼稳凭笋舆行，喜见漫山麦浪平。道上老农皆好语，年来瘦地有新耕。草深黄犊阳坡暖，雨过青蒲野水生。桃李阴中春事好，田家鸡犬亦欢声。	0
朔风卷水入天渠，剪作飞花散六虚。竹本无声缘叶密，梅因有影怕花疏。路从玉鉴上头过，家在冰壶里面居。欲作一诗撩谢女，不知为况近何如。	0
踏月何销秉炬行，也防月落未天明。果然留下长庚去，更赚行人作晓星。	0
难寻楚三户，不记汉千门。独有灵光殿，长因一赋存。	0
桥过涿水心先喜，路入雄州眼更明。	0
登岭势巍巍，莲峰太华齐。凭栏红日早，回首白云低。松柏月中老，猿猴物外啼。禅师吟绝后，千古指人迷。	0
高松怀正气，挺特入空碧。短棘无直枝，千钩未成尺。松生倚云冈，棘散傍道侧。道侧侵行人，牵衣去不得。丝蔓乱附托，狐狸喜偃息。美恶类相感，庸讵分知识。秋风叶落时，碍眼如矛戟。斤斧不得施，怅然空叹息。	0
戚戚复戚戚，送君远行役。行役非中原，海外黄沙碛。伶俜独居妾，迢遰长征客。君望功名归，妾忧生死隔。谁家无夫妇，何人不离坼。所恨薄命身，嫁迟别日迫。妾身有存殁，妾心无改易。生作闺中妇，死作山头石。	0
正月，戊辰朔，太后享萬象神宮。	1
记得追游故老家。红莲幕府在长沙。放船桥口秋随月，走马春园夜踏花。思往昔，谩咨嗟。几番魂梦转天涯。葵轩老子今何在，岳麓风雩噪暮鸦。	0
游子想万里，何必登高台。闻君燕女吟，如自蓟北来。长安高盖多，健马东西街。尽说蒿簪古，将钱买金钗。我祖西园事，言之独伤怀。如今数君子，如鸟无树栖。济水一入河，便与清流乖。闻君欲自持，勿使吾道低。	0
云母滤宫月，夜夜白于水。赚得羊车来，低扇遮黄子。水精不觉冷，自刻鸳鸯翅。蚕缕茜香浓，正朝缠左臂。巴笺两三幅，满写承恩字。欲得识青天，昨夜苍龙是。	0
云烟缥缈郁孤台，积翠浮空雨半开。想见之罘观海市，绛宫明灭是蓬莱。	0
远于沉水淡于云，一段秋清孰可分。毕竟素娥留不得，人间天上一时闻。	0
雾为襟袖玉为冠，半似羞人半忍寒。别易会难长自叹，转身应把泪珠弹。	0
夏州羣牧使安元壽奏：自調露元年九月以來，喪馬一十八萬餘匹，監牧吏卒爲虜所殺掠者八百餘人。 夏，戶雅翻。使，疏吏翻。喪，息浪翻。唐諸牧監，掌羣牧孶課之事。凡諸羣牧，立南北東西四使以分統之，其馬皆印，每歲終，監牧使巡按孶數，以功過相除，爲之考課。此止夏州所喪失之數。	1
鹊起惊红雨，潮生涨碧澜。水晶城馆月方圆。谁唤骑鲸仙伯、下三山。笔势翔鸾媚，词锋射斗寒。向来文价重贤关。便合批风支月、紫薇间。	0
贵人金多身复闲，争买书画不计钱。已将铁石充逸少，更补朱繇为道玄。烟薰屋漏装玉轴，鹿皮苍璧知谁贤。吴生画佛本神授，梦中化作飞空仙。觉来落笔不经意，神妙独到秋毫颠。昔我长安见此画，叹息至宝空潸然。素丝断续不忍看，已作蝴蝶飞联翩。君能收拾为补缀，体质散落嗟神全。志公彷佛见刀尺，修罗天女犹雄妍。如观老杜飞鸟句，脱字欲补知无缘。问君乞得良有意，欲将俗眼为洗湔。贵人一见定羞怍，锦囊千纸何足捐。不须更用博麻缕，付与一炬随飞烟。	0
家风承旧相，国体继皇姑。定策从中禁，传声震海隅。春风开闭蛰，朝露湿焦枯。万里生还客，冠缨泪雨濡。	0
异时凉月好，常尔惜严更。此夜浮云恶，胡然溷太清。心孤王粲牍，案对景山鎗。海蚌犹能满，城乌更不惊。裴回循北牖，黯淡倚西楹。蛩杼逢时急，釭花得闇明。桂高应自秀，蟾远太无情。坐想瑶轮转，孤怀怅未平。	0
群岗洛阳西，势若海浪翻。连岭起我左，层阜当我前。采如兽腾突，缭若蛇蜿蜒。外高陟缥缈，却下逼重渊。老崖忽中断，俯视毛骨寒。百丈未见底，立土如岩峦。登高望四垠，目断无平川。崩腾万马群，出没相后先。虽有貔虎军，顾步安得前。我观绝塞处，块土万雉坚。崤渑自古险，秦人有重关。信哉天作固，扃键谁敢干。时平战伐息，地辟村落闲。堆阜何茫茫，耕桑莽相连。平生喜壮观，吊古重悲叹。山川只自尔，兴废何多端。	0
久矣设罗无客至，居然执简尚予从。微辞幸不遭阳虎，几谏谁能谅触龙。窃曼倩桃无复味，闻安期枣有谁逢。残年饮啄随缘过，能费支离粟几钟。	0
似嫌洁白太清寒，故著微红略破颜。俯仰聊同閒草木，不妨游戏住人间。	0
三月，丁酉朔，祿山辭歸范陽。 舊志：范陽，在京師東北二千五百二十里。 上解御衣以賜之，祿山受之驚喜。恐楊國忠奏留之，疾驅出關。 出潼關。 乘船沿河而下，令船夫執繩板立於岸側， 凡挽船夫用板長二尺許，斜搭胸前，一端至肩，一端至脅，繩貫板之兩端，以接船繂而挽之。 十五里一更， 更，工衡翻，   易也。 晝夜兼行，日數百里，過郡縣不下船。自是有言祿山反者，上皆縛送， 章：十二行本送下有之字；乙十一行本同；孔本同。 由是人皆知其將反，無敢言者。	1
常思红石子，独自住山椒。窗外猩猩语，炉中奼奼娇。乳香诸洞滴，地秀众峰朝。曾见奇人说，烟霞恨太遥。弋者终何慕，高吟坐绿鳌。烧侵姜芋窖，僧与水云袍。竹鞘畬刀缺，松枝猎箭牢。何时一相见，清话擘蟠桃。	0
菊浦桃源瞰九城，鸾歌凤啸忽将迎。千岩杂树云霞色，百道流泉风雨声。上客由来轩盖重，幽人自觉薜萝轻。疑是昔年栖息地，山中日暮有馀情。	0
待阙南风欲炷香，东风打并住西堂。石榴已著乾红蕾，却问春归有底忙。	0
晨晖丽花柳，流水滟池塘。暮春渐暄燠，华构肃朝凉。使君簿领暇，亦复陈壶觞。班坐岂异人，骨肉皆欢康。遥山出远翠，远水明斜阳。欢言不期醉，淡泊味何长。	0
县斋东面是禅斋，公退何妨引鹤来。长爱座中如洞府，却惭衣上有尘埃。竹声冷撼秋窗雨，山影青笼晓院苔。最忆去年飞雪里，煮茶煨栗夜深回。	0
驾车出人境，避暑投僧家。裴回龙象侧，始见香林花。读书不及经，饮酒不胜茶。知君悟此道，所未搜袈裟。谈空忘外物，持诫破诸邪。则是无心地，相看唯月华。	0
皇曰来归，汝复相予。爵之成国，胙以夏区。度拜稽首，天子圣神。度拜稽首，皇祐下人。	0
少年倏忽不再得，后日欢娱能几何。顾我面颜衰更早，怜君身世病还多。窗间暗淡月含雾，船底飘飖风送波。一寸古心俱未试，相思中夜起悲歌。	0
知君雅志厌奢豪，富贵相寻可得逃。云母屏间穿雀目，销金帐下醉羊羔。养生早悟眉为斧，侍立须惊手有刀。老我诗成还失笑，膏粱未必胜糠糟。	0
攲岩松桧转龙蛇，洞户仙人字少霞。炯炯长眉非是画，翠翘斜倚碧桃花。	0
才入冬来三日，人都道小春来。生生一脉早胚胎。消息南枝大。好向腊前冬后，贞元接处滋培。调羹手段栋梁材。直待文明嘉会。	0
龙香吹袖白藤鞭。帽檐冲柳烟。一春几度画桥边。东风听管弦。花活计，酒因缘。从人嘲少年。真须吟就绿杨篇。湾头寄小怜。	0
自元和之末，宦官益橫， 橫，戶孟翻。 建置天子在其掌握， 穆宗及上皆宦官所立。 威權出人主之右，人莫敢言。上 章：十二行本上上有辛巳二字；乙十一行本同；退齋校同；張校同，云無註本亦無。 親策制舉人，賢良方正昌平劉蕡 蕡，符分翻。 對策，極言其禍，其略曰：陛下宜先憂者，宮闈將變社稷將危天下將傾海內將亂。又曰：陛下將杜篡弑之漸，則居正位而近正人，遠刀鋸之賤，親骨鯁之直， 近，其靳翻。遠，于願翻。 輔相得以專其任， 相，息亮翻。 庶職得以守其官，柰何以褻近五六人總天下大政！禍稔蕭牆，姦生帷幄，臣恐曹節侯覽復生於今日。 曹節侯覽見漢桓帝紀。復，扶又翻。 又曰： 謂宦者弒敬宗而立上也。春秋穀梁傳曰：定元年，春王不言正月，定無正也。定之無正何也？昭公之終，非正終也；定之始，非正始也。昭無正終，故定無正始。 又曰：威柄陵夷，藩臣跋扈。或有不達人臣之節，首亂者以安君爲名；不究春秋之微，稱兵者以逐惡爲義。 微，爲春秋之微指也。此二語，蕡蓋慮夫強藩首亂稱兵，以逐君側惡臣爲名者。 則政刑不由乎天子，征伐必自於諸侯。 昭宗之世，岐汴交兵，以誅宦官爲名，卒如劉蕡之言。 又曰：陛下何不塞陰邪之路，屛褻狎之臣， 塞，悉則翻。屛，必   郢翻，又卑正翻。 制侵陵迫脅之心，復門戶掃除之役，戒其所宜戒，憂其所宜憂！旣不能治於前，當治於後； 治，直之翻。 旣不能正其始，當正其終；則可以虔奉典謨，克承丕構矣。昔秦之亡也失於強暴，漢之亡也失於微弱。強暴則賊臣畏死而害上， 謂趙高也。高亦宦者也。 微弱則姦臣竊權而震主。 謂外戚宦官。蕡意專指宦官。 伏見敬宗皇帝不虞亡秦之禍，不翦其萌。伏惟陛下深軫亡漢之憂，以杜其漸， 蕡蓋謂敬宗以荒暴喪身，又恐上以仁弱不能制宦官也。 則祖宗之鴻業可紹，三五之遐軌可追矣。 三五，謂三皇五帝。 又曰：臣聞昔漢元帝卽位之初，更制七十餘事， 其略見二十八卷漢元帝初元元年二年。 其心甚誠，其稱甚美，然而紀綱目紊， 稱，尺證翻。紊，音問。 國祚日衰，姦宄日強，黎元日困者，以其不能擇賢明而任之，失其操柄也。 引漢元以爲戒者，蓋以帝之去奢從儉似漢元，而優遊不斷亦類漢元也。 又曰：陛下誠能揭國權以歸相，持兵柄以歸將，則心無不達，行無不孚矣。 行，下孟翻。 又曰：法宜畫一，官宜正名。今分外官中官之員，立南司北司之局， 百官赴南牙朝會者，謂之外官，亦謂之南司。宦官列局於玄武門內，兩軍中尉護諸營於苑中，謂之中官，亦謂之北司。 或犯禁于南則亡命于北，或正刑于外則破律於中，法出多門，人無所措，實由兵農勢異而中外法殊也。又曰：今夏官不知兵籍，止於奉朝請； 朝，直遙翻。 六軍不主兵事，止於養勳階。 兵部，古夏官之職，六軍，上將軍大將軍將軍統軍皆以養勳階。 軍容合中官之政，戎律附內臣之職。 謂觀軍容使及諸監軍使也。 首一戴武弁，疾文吏如仇讎；足一蹈軍門，視農夫如草芥。謀不   足以翦除兇逆而詐足以抑揚威福，勇不足以鎭衞社稷而暴足以侵軼里閭。羈絏藩臣， 軼，徒結翻，又音逸，突也。絏，先列翻。 干陵宰輔，隳裂王度，汩亂朝經。 朝，直遙翻。 張武夫之威，上以制君父；假天子之命，下以御英豪。有藏姦觀釁之心，無伏節死難之義。 難，乃旦翻。 豈先王經文緯武之旨邪！又曰：臣非不知言發而禍應，計行而身戮，蓋痛社稷之危，哀生人之困，豈忍姑息時忌，竊陛下一命之寵哉！ 周禮：一命受職。後世以授初品官爲一命。	1
内治隆三世，尊临极九年。神孙克负荷，大业付安全。有道华夷靖，无心怨恶悛。和熹盛东汉，从此不称贤。	0
自是所在羣盜蜂起，不可勝數， 勝，音升。數，所具翻。 徒衆多者至萬餘人，攻陷城邑。甲子，   敕都尉鷹揚與郡縣相知追捕， 隋置奉車駙馬都尉，屬三衞，帝並廢之。此蓋置都尉以討羣盜。帝又改驃騎爲鷹揚郞將。 隨獲斬決； 隨所獲而斬決之。 然莫能禁止。	1
浮图经近郭，长日羡僧闲。竹径深开院，松门远对山。重廊标板榜，高殿锁金环。更问寻雷室，西行咫尺间。	0
诗人今代谢宣城，举手新年章子平。雨剩风残忽春暮，花催草唤又诗成。五湖烟水三冬卧，万里云霄一日程。老里睡多吟里少，旧来句熟近来生。	0
城头画角催夕宴。忆前时、小楼晚。残虹数尺云中断。愁送目、天涯远。枕清风、停画扇。逗蛮簟、碧纱零乱。怎生得伊来，今夜里、银蟾满。	0
祥瑞不在凤凰麒麟，太平须得边将忠臣。卫霍真诚奉主，貔虎十万一身。江河潜注息浪，蛮貊款塞无尘。但得百寮师长肝胆，不用三军罗绮金银。	0
代將長孫斤謀弑代王什翼犍，世子寔格之，傷脅，遂執斤，殺之。 代之先拓跋鄰，以次兄爲拔跋氏，後改爲長孫氏。將，卽亮翻。犍，居言翻。	1
己亥，廢唐興寧永康隱陵署官， 元帝陵曰興寧，景帝陵曰永康。興寧陵在咸陽，永康陵在三原北十八里。唐諸陵有署令一人，從五品上；府二人，史四人，主衣四人，主輦四人，主藥四人，典事三人，掌固二人。又有陵令一人，掌山陵，率陵户守衛之；丞爲之貳。 唯量置守户。 量，音良。	1
南安公順守雲中，聞之，欲自攝國事。幢將代人莫題曰：此大事，不可輕爾，宜審待後問，不然，爲禍不細。順乃止。順，什翼鞬 章：鞬，十二行本作犍；乙十一行本同；孔本同。 之孫也。 幢，直江翻。將，卽亮翻。鞬，居言翻。 賀蘭部帥附力眷紇鄰部帥匿物尼紇奚部帥叱奴根皆舉兵反， 紇，戶骨翻。帥，所類翻。 順討之，不克。珪遣安遠將軍庾岳帥萬騎還討三部，皆平之，國人乃安。	1
调冰弄雪，想花神清梦，徘徊南土。一夏天香收不起，付与蕊仙无语。秀入精神，凉生肌骨，销尽人间暑。稼轩愁绝，惜花还胜儿女。长记歌酒阑珊，开时向晚，笑浥金茎露。月浸栏干天似水，谁伴秋娘窗户。困殢云鬟，醉敧风帽，总是牵情处。返魂何在，玉川风味如许。	0
六幅蒲帆去似飞，浪翻新涨绿沿堤。一川水墨王摩诘，十里莺花杜牧之。云绕楚宫春雨后，烟笼秦树晚晴时。人生来往情何极，江北江南酒一卮。	0
癸酉，帝發河中；己卯，至洛陽。	1
高轮转深渊，下泻石蟾口。临之设轩槛，清绝更无有。爱此山中来，应须坐良久。	0
新平糧竭矢盡， 後秦自去年攻新平。 外救不至。後秦王萇使人謂苟輔曰：吾方以義取天下，豈讎忠臣邪！卿但帥城中之人還長安，吾正欲得此城耳。輔以爲然，帥民五千口出城，萇圍而阬之，男女無遺。 萇，仲良翻。帥，讀曰率。 獨馮傑子終得脫，奔長安。 馮傑勸輔拒後秦事見上卷上年。 秦王堅追贈輔等官爵，皆諡曰節愍侯，以終爲新平太守。	1
角簟横龟枕，兰房挂艾人。一尊菖歜泛清醇。好在佳人如玉、映长春。冰彻杯盘莹，香和笑语薰。莲花衫子入时新。挂起南窗一榻、晚风清。	0
盘蔬盂饭趁朝饥，争指枯肠作地基。不觉南山新笋蕨，搀先占却未多时。	0
闻道赐环消息近，旋看一叶溯江来。黄腴风味殷勤去，遥望沅湘属贺杯。	0
原庙依冈起，传闻世祖营。南阳无雊雉，熊耳合投兵。霜日蓬原路，天风柏殿声。山川英气在，不负昔闻名。	0
辛卯，載爲上謀， 爲，于僞翻。 徙李抱玉爲山南西道節度使，以溫爲鳳翔節度使，外重其權，實內溫以自助也。載又請割郿虢寶雞鄠盩厔隸抱玉， 鄠，音戶。盩厔，音舟窒。漢志，右扶風有郿虢二縣，及晉，省虢縣，存郿縣。後魏於虢縣地置武都郡，西魏置洛邑縣，後周置朔州，州尋廢。隋開皇初，廢郡，大業初，改洛邑縣爲虢縣。後魏又於郿縣置平陽周城二縣，西魏改平陽爲郿城，後周廢入周城縣。隋開皇十八年，改周城曰渭濱，大業二年，改曰郿縣。唐志，二縣皆屬鳳翔府。 興平武功天興扶風隸神策軍， 興平，舊曰始平，景龍元年，更名金城，至德二載，更名興平，屬京兆府。 朝恩喜於得地，殊不以載爲虞，驕橫如故。 橫，戶孟翻。	1
万里溪光一望穿，潜鱼世界白鸥天。若为移得溪光去，落日茅斋相对眠。	0
秋，九月，漢陽人杜琦及弟季貢同郡王信等與羌通謀，聚衆據上邽城。冬，十二月，漢陽太守趙博遣客杜習刺殺琦； 刺，七亦翻。 封習討姦侯。杜季貢王信等將其衆據樗泉營。	1
为爱江头月，回环宿鹭汀。露浓如泼水，天淡欲无星。树色依月黑，萤光出竹青。夜深幽兴极，瘦影自伶俜。	0
廉纤晚雨不能晴，池岸草间蚯蚓鸣。投竿跨马蹋归路，才到城门打鼓声。	0
一笑五云溪上舟，跳丸日月十经秋。鬓衰酒减欲谁泥，迹辱魂惭好自尤。梦寐几回迷蛱蝶，文章应解伴牢愁。无穷尘土无聊事，不得清言解不休。	0
徒闭蓬门坐，频经石火迁。唯闻人作鬼，不见鹤成仙。念此那堪说，随缘须自怜。回瞻郊郭外，古墓犁为田。	0
花宫难久别，道者忆千灯。残雪入林路，深山归寺僧。日光依嫩草，泉响滴春冰。何用求方便，看心是一乘。	0
康日知聞其謀，以吿馬燧，燧以聞。上以魏州未下，王武俊復叛，力未能制滔，壬戌，賜滔爵通義郡王，冀以安之。 眉州通義郡。 滔反謀益甚，分兵營於趙州以逼康日知， 將，卽亮翻，又音如字。趙州，治平棘縣。 以深州授王巨源， 朱滔如前約，以結王武俊。 武俊以其子士眞爲恆冀深三州留後，將兵圍趙州。 恆，戶登翻。將，卽亮翻，又音如字。	1
沅水连湘水，千波万浪中。知郎未得去，惭愧石尤风。	0
一番雨过横塘。	0
乙亥，魏主如洛陽西宮。中書侍郞韓顯宗上書陳四事：其一，以爲：竊聞輿駕今夏不巡三齊，當幸中山。往冬輿駕停鄴，當農�之時，猶比屋供奉，不勝勞費。 比，毗必翻，又毗至翻。勝，音升。 況今蠶麥方急，將何以堪命！且六軍涉暑，恐生癘疫。臣願早還北京，以省諸州供張之苦， 北京，謂平城。張，竹亮翻。 成洛都營繕之役。其二，以爲：洛陽宮殿故基，皆魏明帝所造，前世已譏其奢。今茲營繕，宜加裁損。又，頃來北都富室，競以第舍相尙； 北都，亦謂平城。魏旣遷洛，以平城爲北都。 宜因遷徙，爲之制度。及端廣衢路，通利溝渠。其三，以爲：陛下之還洛陽，輕將從騎。 從，才用翻。 王者於闈闥之內 宮中門曰闈。韓詩：門屛間曰闥。 猶施警蹕，況涉履山河而不加三思乎！ 三，息暫翻。 其四，以爲：陛下耳聽法音， 法音，謂雅樂也。 目翫墳典， 謂三墳五典。書序：伏羲神農黃帝之書，謂之三墳，言大道也。少昊顓頊高辛唐虞之書，謂之五典，言常道也。孔子序書，斷自唐虞，三墳五典，後世不復見其全，此特大槪言之。 口對百辟，心虞萬機，景昃而食， 虞，度也。景昃，日昃也，日景過中則昃。昃，音側。 夜分而寢；加以孝思之至，隨時而深； 謂文明太后之殂已久，而帝孝思不忘也。 文章之業，日成篇卷；雖叡明所用，未足爲煩，然非所以嗇神養性， 嗇，愛也。 保無疆之祚也。伏願陛下垂拱司契而天下治矣。 老子曰：有德司契。司，主也。契，要也。治，直吏翻。 帝頗納之。顯宗，麒麟之子也。 韓麒麟見一百三十五卷武帝永明元年。	1
灯暗文书隔縠罗，寒攲竹枕倦吟哦。本来无事消魂得，作意撩人奈雨何。二十五声秋点冷，百千万绪客愁多。海山寂寞应如此，琴自无弦一放歌。	0
李白乘舟将欲行，忽闻岸上踏歌声。桃花潭水深千尺，不及汪伦送我情。	0
大中元年丁卯八四七	1
王達滕聞王逌。 頁五四三一	1
十年帅越倦驰驱，适意方谋一壑居。贾谊有才终太傅，薛收无寿处中书。伤心风月江山在，过隙光阴梦幻虚。红紫飘零春色尽，后凋松柏独萧疏。	0
上国分携十五秋，未尝偶坐捧茶瓯。石淙今会须如约，彼此霜毛各满头。	0
乾鹊噪送喜，训狐鸣主灾。龙随黄帝去，麟为素王来。	0
黄昏歌舞促琼筵，银烛台西见小莲。二寸横波回慢水，一双纤手语香弦。桂形浅拂梁家黛，瓜字初分碧玉年。愿托襄王云雨梦，阳台今夜降神仙。	0
五月，國子司業韋殷裕詣閤門吿郭淑妃弟內作坊使敬述陰事； 內作坊使，內諸司使之一，掌造內庫軍器。 上大怒，杖殺殷裕，籍沒其家。 考異曰：續寶運錄曰：內作使郭敬述與宰臣韋保衡張能順頻於內宅飮酒，潛通郭妃，荒穢頗甚。每封進文書於金合內，詐稱果子，內連郭妃郭敬述，外結張能順國子司業韋殷裕，擬傾皇祚，別立太子，事泄，遽加貶降。五月十四日，內牓子，貶工部尙書嚴祈郴州刺史，給事中李貺勤州刺史，給事中張鐸滕州刺史，左金吾大將軍李敬仲儋州司戶。國子司業韋殷裕，敕京兆府決痛杖一頓，處死，家資妻女沒官。又貶敍州刺史韋君卿愛州崇平縣尉，右僕射右羽林統軍張直方康州司馬。續又貶駙馬于琮並扶會與韋保衡等同謀不軌事，其月十七日，又貶尙書左丞李當道州刺史，吏部侍郞王諷建州刺史，左常侍李都賀州刺史，翰林承旨張裼封州司馬，中書舍人封彥卿潮州司戶，諫議大夫楊塾新州司戶。駙馬韋保衡雷州刺史，又貶儋州澄邁縣尉，又貶驩州長流百姓，又賜自盡，家貲沒官，仍三族不許朝廷錄用。其語雜亂無�。今從實錄。 乙亥，閤門使田獻銛奪紫，改橋陵使， 銛，思廉翻。 以其受殷裕狀故也。殷裕妻父太府 章：十二行本府作僕；乙十一行本同。 少卿崔元應妻從兄中書舍人崔沆 從，才用翻。沆，下黨翻。 季父君卿皆貶嶺南官；給事中杜裔休坐與殷裕善，亦貶端州司戶。沆，鉉之子也。 崔鉉見二百四十七卷武宗會昌三年。 裔休，悰之子也。	1
周奉叔恃勇挾勢，陵轢公卿。 轢，郞狄翻。 常翼單刀二十口自隨， 翼者，分列左右若兩翼然也。   出入禁闥，門衞不敢訶。 訶，虎何翻。 每語人曰：周郞刀不識君！鸞忌之，使蕭諶蕭坦之說帝出奉叔爲外援， 說，輸芮翻；下鸞說此說同。 己巳，以奉叔爲靑州刺史， 蕭子顯曰：宋泰始中，淮北沒虜，徙靑州治鬱洲，齊建元四年，徙治朐山，後復舊。 曹道剛爲中軍司馬。奉叔就帝求千戶侯；許之。鸞以爲不可，封曲江縣男，食三百戶。奉叔大怒，於衆中攘刀厲色；鸞說諭之，乃受。 說，輸芮翻；下同。 奉叔辭畢，將之鎭，部伍已出。鸞與蕭諶稱敕，召奉叔於省中，毆殺之， 省中，尙書省中也。毆，烏口翻。 啓云：奉叔慢朝廷。帝不獲已，可其奏。	1
太后從容謂兼中書舍人楊昱曰：親姻在外，不稱人心， 從，千容翻。稱，尺證翻。 卿有聞，愼勿諱隱！昱奏揚州刺史李崇五車載貨相州 章：十二行本相作恆；乙十一行本同；孔本同。 刺史楊鈞造銀食器 章：十二行本器下有十具並三字；孔本同；張校云，脫十具二字。 餉領軍元义。 相，息   亮翻。 太后召义夫妻，泣而責之。 泣而責之，愛誨之意也。 义由是怨昱。昱叔父舒妻，武昌王和之妹也。和卽义之從祖。 從，才用翻。 舒卒，元氏頻請別居，昱父椿泣責不聽，元氏恨之。會瀛州民劉宣明謀反，事覺，逃亡。义使和及元氏誣吿昱藏匿宣明，且云：昱父定州刺史椿，叔父華州刺史津，並送甲仗三百具，謀爲不逞。 華，戶化翻。 义復構成之。遣御仗五百人夜圍昱宅，收之，一無所獲。太后問其狀，昱具對爲元氏所怨。太后解昱縛，處和及元氏死刑， 復，扶又翻。處，昌呂翻。 旣而义營救之，和直免官，元氏竟不坐。 史言靈后昵庇元义以自遺患。	1
君为儒者岂知兵，何事欣随璧马行。裴度樽前坐韩愈，赵成帐下立荀卿。御戎谁道全无策，对垒宁妨下一枰。须信乾坤养不肖，年三十七卧柴荆。	0
石桥南北碧桃香，翠叶交柯水面凉。终岁方壶无一事，春来也为种花忙。	0
甲午，燕大赦。	1
欲折红梅朵，看来不忍攀。周回寻四处，恰得一枝繁。	0
下压重泉上千仞，香云结梦西风紧。纵有精灵得往来，狖轭鼯轩亦颠陨。岚光双双雷隐隐，愁为衣裳恨为鬓。暮洒朝行何所之，江边日月情无尽。珠零冷露丹堕枫，细腰长脸愁满宫。人生对面犹异同，况在千岩万壑中。	0
法华灵应著当年，今古何曾有间然。不见后身房次律，却因和璞记前缘。	0
丁零數千家匿井陘山中爲盜， 陘，音刑。 魏選部尙書陸眞 初學記：漢成帝置列曹尙書四人，其一曰常侍曹；光武改常侍曹曰吏部，主選舉；靈帝改吏部爲選部。後魏初有殿中樂部駕部南部北部五尙書，選部尙書蓋此時方置。 與州郡合兵討滅之。	1
节应寒灰下，春生返照中。未能消积雪，已渐少回风。迎气邦经重，斋诚帝念隆。龙骧紫宸北，天压翠坛东。仙仗摇佳彩，荣光荅圣衷。便从威仰座，随入大罗宫。先到璇渊底，偷穿玳瑁栊。馆娃朝镜晚，太液晓冰融。撩摘芳情遍，搜求好处终。九霄浑可可，万姓尚忡忡。昼漏频加箭，宵晖欲半弓。驱令三殿出，乞与百蛮同。直自方壶岛，斜临绝漠戎。南巡暧珠树，西转丽崆峒。度岭梅甘坼，潜泉脉暗洪。悠悠铺塞草，冉冉著江枫。蚕役投筐妾，耘催荷蓧翁。既蒸难发地，仍送懒归鸿。约略环区宇，殷勤绮镐酆。华山青黛扑，渭水碧沙蒙。宿露清馀霭，晴烟塞迥空。燕巢才点缀，莺舌最惺愡。腻粉梨园白，胭脂桃径红。郁金垂嫩柳，罯画委高笼。地甲门阑大，天开禁掖崇。层台张舞凤，阁道架飞虹。曲糵调神化，鹓鸾竭至忠。歌钟齐锡宴，车服奖庸功。俊造欣时用，闾阎贺岁丰。倡楼妆㸌㸌，农野绿芃芃。贵主骄矜盛，豪家恃赖雄。偏沾打毬彩，频得铸钱铜。专杀擒杨若，殊恩赦邓通。女孙新在内，婴稚近封公。游衍关心乐，诗书对面聋。盘筵饶异味，音乐斥庸工。酒爱油衣浅，杯誇玛瑙烘。挑鬟玉钗髻，刺绣宝装拢。启齿呈编贝，弹丝动削葱。醉圆双媚靥，波溢两明瞳。但赏欢无极，那知恨亦充。洞房闲窈窕，庭院独葱茏。谢砌萦残絮，班窗网曙虫。望夫身化石，为伯首如蓬。顾我沉忧士，骑他老病骢。静街乘旷荡，初日接曈昽。饮败肺常渴，魂惊耳更聪。虚逢好阳艳，其那苦昏懜。僶俛还移步，持疑又省躬。慵将疲悴质，漫走倦羸僮。季月行当暮，良辰坐叹穷。晋悲焚介子，鲁愿浴沂童。燧改鲜妍火，阴繁晻澹桐。瑞云低??，香雨润濛濛。药溉分窠数，篱栽备幼冲。种莎怜见叶，护笋冀成筒。有梦多为蝶，因蒐定作熊。漂沈随坏芥，荣茂委苍穹。震动风千变，晴和鹤一冲。丁宁搴芳侣，须识未开丛。	0
谦为贤业址，取履卜封留。笔下千钧弩，胸中万斛舟。椿庭闻诲语，米廪友名流。连捷归蓝绶，邻翁好话头。	0
佳木扶疏漏晓暾，书床留得夜来云。幽经谈尽无功课，自理东窗芝朮熏。	0
己酉，全忠引兵屯河中。丁巳，上御延喜樓，朱全忠遣牙將寇彥卿奉表，稱邠岐兵逼畿甸，請上遷都洛陽；及下樓，裴樞已得全忠移書，促百官東行。 裴樞爲首相，且朱全忠所薦也，故使之促百官；以此觀之，謂非朋附全忠可乎！ 戊午，驅徙士民，號哭滿路， 號，戶刀翻。 罵曰：賊臣崔胤召朱溫來傾覆社稷，使我曹流離至此！ 歸罪於天復元年胤召朱全忠誅宦官，其禍遂至此，胤不得不任其責也。 老幼繈屬，月餘不絕。 繈，舉兩翻，錢貫也。屬，之欲翻。言老幼相隨而東，若繈之貫錢，相屬不絕也。	1
淮南遣兵寇石首， 唐武德四年分華容縣置石首縣，取縣北石首山而名，屬江陵府。九域志在府東南二百里。孫鑑曰：自安陸至竟陵，兩驛皆平地，南至大江，並無丘陵之阻；渡江至石首，始有淺山。謂之竟陵，陵至此而竟；謂之石首，石至此而首也。 襄州兵敗之於瀺港。 瀺，士咸翻。敗，補邁翻；下同。 又遣其將李厚將水軍萬五千趣荆南，高季昌逆戰，敗之於馬頭。 荆南治江陵，在江北；南岸曰馬頭岸，正對沙市。	1
派出昆崙五色流，一支黄浊贯中州。吹沙走浪几千里，转侧屋闾无处求。	0
楊軌西奔�海。 頁三四七九	1
憧憧洛阳道，尘下生青草。行者岂无家，无人在家老。鸡鸣前结束，争去恐不早。百年路傍尽，白日车中晓。求富江海狭，取贵山岳小。二端立在途，奔走无由了。	0
湖南寒食又今年，宿雨连朝洗旧烟。竹叶酒边閒凿落，杏梢墙畔出秋千。游欢殆类前生事，老态惟思白昼眠。明日水边晴更好，只愁归思渺秦川。	0
性便野服厌朝裾，一意归休学二疏。门外浑无俗士驾，案头惟有道家书。胜游但欲寻蓬岛，旧事那能记石渠。亦拟冥搜酬绝唱，惭将瓦砾报琼琚。	0
盧循遣使貢獻。 使，疏吏翻。 時朝廷新定，未暇征討；壬申，以循爲廣州刺史，徐道覆爲始興相。循遺劉裕益智粽， 遺，于季翻。本草曰：益智子生崑崙國，今嶺南州郡往往有之。顧微交州記曰：益智葉如蘘荷，莖如竹箭，子從心出，一枝有十子，子肉白滑，四破去之，密煮爲粽，味辛。粽，作弄翻，角黍也。 裕報以續命湯。 循以益智調裕，裕以續命報之，此雖淺陋，亦兵機也。	1
三道狼烟过碛来，受降城上探旗开。传声却报边无事，自是官军入抄回。	0
竟陵秋色清如水，客舍飘梧坠晚阶。已掩重门风叶定，玉钩还向玉人来。	0
记紫极真人，前日是他生日。颍水有兹风骨，弥诞当今夕。等闲来现宰官身，任凫飞双舄。治狱阴功多少，是长生妙术。	0
蓦水穿山近更赊，三更燃火饭僧家。乘田有秩难逃责，从事虽勤敢叹嗟。	0
官闲虚室白，粟饱太仓红。朝夕扫三径，往来从二公。蒹葭徒倚玉，燕雀岂知鸿。相遇辄同醉，惟愁樽酒空。	0
三伏已过二，九夏欲宾秋。月林疏梧响，露圃幽花稠。故人有晁子，高諠今前脩。胜地能馆我，衰疾于焉瘳。山寂便午憩，井冽共晨滫。坟素共偃蹇，几杖亦夷犹。嗟哉作田苦，斛水车轮抽。暮歌宛如笑，达旦不肯休。新谷幸稍登，惧贻晚禾忧。安得荡尘?，倒卷天河流。生意浃万物，仁风扇九州。老馀亦苏醒，翛然脱笼囚。眷言南山曲，仙袂追浮丘。	0
夏，大旱。	1
归来病鹤记城闉，旧踏松枝雨露新。半白不羞垂领发，软红犹恋属车尘。雨收九陌丰登后，日丽三元下降辰。粗识君王为民意，不才何以助精禋。	0
竹上秋风吹网丝，角门常闭吏人稀。萧萧一榻卷书坐，直到日斜骑马归。	0
满地榆钱，算来难买住春归。	0
水满平田无处无，一张雪纸眼中铺。新秧乱插成井字，却道山农不解书。	0
春愁如织雨如麻，倦倚吟窗拾落花。坐不忍眠心似醉，悠悠身世在天涯。	0
公子無忌旣存趙，遂不敢歸魏，與賓客留居趙，使將將其軍還魏。 將，卽亮翻。還，從宣翻，又音如字。 趙王與平原君計，以五城封公子。趙王掃除自迎，執主人之禮，引公子就西階。公子側行辭讓，從東階上， 記曲禮：主人就東階，客就西階。客若降等，則就主人之階。上，時掌翻。 自言辠過， 辠，古罪字。秦始皇以辠字近皇字，改爲罪。 以負於魏，無功於趙。趙王與公子飮至暮，口不忍獻五城，以公子退讓也。趙王以鄗爲公子湯沐邑。 師古曰：凡言湯沐邑，謂以其賦稅供湯沐之具也。鄗，呼各翻。 魏亦復以信陵奉公子。 杜佑曰：信陵君邑于今宋州寧陵縣。 公子聞趙有處士毛公隱於博徒，薛公隱於賣漿家， 處，昌呂翻。姓譜：薛本自黃帝，任姓之後，裔孫奚仲居薛，歷夏殷周六十四代爲諸侯，後因氏焉。 欲見之；兩人不肯見，公子乃間步從之游。平原君聞而非之。公子曰：吾聞平原君之賢，故   背魏而救趙。今平原君所與遊，徒豪舉耳， 間，古莧翻。背，蒲妹翻。索隱曰：謂豪者舉之。 不求士也。以無忌從此兩人遊，尙恐其不我欲也，平原君乃以爲羞乎！爲裝欲去。 爲裝者，爲行裝也。 平原君免冠謝，乃止。	1
海陵王在位，起居飮食，皆諮宣城王而後行。嘗思食蒸魚菜，太官令答無錄公命，竟不與。辛亥，皇太后令曰：嗣主沖幼，庶政多昧；且早嬰尫疾， 嬰，纏也。尫，烏黃翻，弱也。杜預曰：瘠疾也。 弗克負荷。 荷，下可翻，又如字。 太傅宣城王，胤體宣皇，鍾慈太祖， 蕭承之追諡宣皇帝，太祖之父而鸞之祖也。太祖又素愛鸞，故云然。 宜入承寶命。帝可降封海陵王，吾當歸老別館。 蕭子顯齊書，自此以上著於海陵王紀。 且以宣城王爲太祖第三子。 蕭子顯齊書，此語著於明帝紀。 癸亥，高宗卽皇帝位，大赦，改元。 此時方改元建武。 以太尉王敬則爲大司馬，司空陳顯達爲太尉，尙書令王晏加驃騎大將軍， 驃，匹妙翻。騎，奇寄翻。 左僕射徐孝嗣加中軍大將軍，中領軍蕭諶爲領軍將軍。	1
上密令善相者來和 相，息亮翻。 徧視諸子，對曰：晉王眉上雙骨隆起，貴不可言。上又   問上儀同三司韋鼎：我諸兒誰得嗣位？對曰：至尊皇后所最愛者當與之，非臣敢預知也。 來和韋鼎皆識帝於潛躍，故尤信之。 上笑曰：卿不肯顯言邪！ 邪，音耶。	1
自我来兹泮，闭户交游绝。经生一二辈，长庚伴残月。芹藻自青青，谁与共采撷。唯于泼泼处，见得源头活。	0
空使秦人笑沐猴，锦衣东去更何求。可怜了了重瞳子，不见山河绕雍州。	0
前禁將軍李辯都水使者隴西彭和正恐長安不守，召集西州人 晉書職官志：都水長，屬大司農。沈約志：都水使者，掌舟航及運部。李辯，李儼之子，亦隴西人也。 屯于韮園；堅召之，不至。 爲後堅襲韮園張本。韮，舉有翻。	1
辛夷高花最先开，青天露坐始此回。已呼孺人戛鸣瑟，更遣稚子传清杯。选壮军兴不为用，坐狂朝论无由陪。如今到死得闲处，还有诗赋歌康哉。洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。春田可耕时已催，王师北讨何当回。放车载草农事济，战马苦饥谁念哉。蔡州纳节旧将死，起居谏议联翩来。朝廷未省有遗策，肯不垂意瓶与罍。前随杜尹拜表回，笑言溢口何欢咍。孔丞别我适临汝，风骨峭峻遗尘埃。音容不接祗隔夜，凶讣讵可相寻来。天公高居鬼神恶，欲保性命诚难哉。辛夷花房忽全开，将衰正盛须频来。清晨辉辉烛霞日，薄暮耿耿和烟埃。朝明夕暗已足叹，况乃满地成摧颓。迎繁送谢别有意，谁肯留恋少环回。	0
壬戌，車駕發長安，全忠以其將張廷範爲御營使， 時以天子東遷，扈衞兵士爲御營，置使以提舉一行事務。御營使之官始此。 毀長安宮室百司及民間廬舍，取其材，浮渭沿河而下，長安自此遂丘墟矣。	1
城中担上买莲房，未抵西湖泛野航。旋折荷花剥莲子，露为风味月为香。	0
昔人谢塸堤，徒为妍词饰。岂如圭璧姿，又有烟岚色。光参筠席上，韵雅金罍侧。直使于阗君，从来未尝识。	0
天与疏慵一味閒，许辞画戟老柴关。几年欲作冥鸿举，今日方随倦鸟还。有水不妨时载月，无人谁与共登山。相望千里空相忆，尊酒何时一破颜。	0
四注飞檐略势宽，江湖城郭得同看。纵饶缩地神仙术，长要移人视听难。仙子月多呈顾兔，女儿床晚欲栖鸾。使君饮散攒灯火，长怕浮空水面寒。	0
理官食木遥遥胄，一姓而今万顷麻。浑道娄公能耐事，惟馀老子未通家。行经阊阖云生足，归到方壶雪弄花。休丐一麾江海去，且扶尧日度清华。	0
西望郑先生，焚修在杳冥。几番松骨朽，未换鬓根青。石阙凉调瑟，秋坛夜拜星。俗人应抚掌，闲处诵黄庭。	0
雅士常多雅□，□□□□□怀。雪溪□□□舟来。兴尽何须见戴。恰似□云出岫，岂拘宇内形骸。超然物外远尘埃。到此方为自在。	0
仙桂从攀后，人间播大名。飞腾谐素志，霄汉是前程。持宪威声振，司言品秩清。帘开春酒醒，月上草麻成。丹陛凌晨对，青云逐步生。照人裴玉瑩，鉴物宪陂明。下直无他事，闲游恣逸情。林僧开户接，溪叟扫苔迎。煮茗山房冷，垂纶野艇轻。神清宜放旷，诗苦益纵横。馀刃时皆仰，嘉谋众伫行。四方观启沃，毕竟念孤平。	0
夏，閏四月，丁酉，赦涼州河西四郡。	1
山犹连蜀道，人已作秦音。	0
山吐晴岚水放光，辛夷花白柳梢黄。但知莫作江西意，风景何曾异帝乡。	0
闲散身无事，风光独自游。断云江上月，解缆海中舟。琴弄萧梁寺，诗吟庾亮楼。丛篁堪作伴，片石好为俦。燕雀徒为贵，金银志不求。满杯春酒绿，对月夜窗幽。绕砌澄清沼，抽簪映细流。卧床书册遍，半醉起梳头。	0
魏詠之卒，江陵令羅脩謀舉兵襲江陵，奉王慧龍爲主。劉裕以幷州刺史劉道規爲都督荆·寧等六州諸軍事荆州刺史。脩不果發，奉慧龍奔秦。 慧龍得免，見上卷元興三年。	1
西突厥統葉護可汗爲其伯父所殺；伯父自立，是爲莫賀咄侯屈利俟毗可汗。 厥，九勿翻。可，從刊入聲。汗，音寒。咄，當沒翻。俟，渠之翻。 國人不服，弩矢畢部推泥孰莫賀設爲可汗， 西突厥有五弩矢畢部，泥孰亦一啜之部帥。 泥孰不可。統葉護之子咥力特勒 咥，徒結翻，又丑栗翻。 避莫賀咄之禍，亡在康居，泥孰迎而立之，是爲乙毗鉢羅肆葉護可汗，與莫賀咄相攻，連兵不息，俱遣使來請婚。 使，疏吏翻。 上不許，曰：汝國方亂，君臣未定，何得言婚！且諭以各守部分，勿復相攻。 分，扶問翻。復，扶又翻。 於是西域諸國及敕勒先役屬西突厥者皆叛之。 史言天方福華，東西突厥皆亂。厥，九勿翻。	1
江山虽有馀，亭榭苦难稳。登临不得要，万象各偃蹇。惜哉垂云轩，此地得何晚。天公争向背，诗眼巧增损。路穷朱栏出，山破石壁很。海门浸坤轴，湖尾抱云巘。葱葱城郭丽，淡淡烟村远。纷纷鸟鹊去，一一渔樵返。雄观快新获，微景收昔遁。道人真古人，啸咏慕嵇、阮。空斋卧蒲褐，芒屦每自捆。天怜诗人穷，乞与供诗本。我诗久不作，荒涩旋锄垦。从君觅佳句，咀嚼废朝饭。	0
仲春告言归，道次古长葛。水穷既舍舟，仆具始脂辖。南登高原望，天宇莽庨豁。溱■澹无波，芣騩森相轧。春鸠日夜鸣，阳膏浅深达。田畯挈壶浆，稚子勤襫袯。驱牛洒先稑，趣车载输秸。郊柘色欣欣，梢沟流活活。县官恩泽美，农节未尝夺。贤牧谨诏书，民隐罔遗察。射蠲赘聚劳，赋检诛求猾。我亦占一廛，闻兹慰饥渴。矢诗虽不多，要附许风末。	0
中原行几日，今日才见山。问山在何处，云在徐邳间。邳州山，徐州水，项籍不还韩信死。龙争虎斗不肯止，烟草漫漫青万里。古来刘季号英雄，樊崇至今已千岁。	0
觅宿村溪远，逢人面目生。习移多佩犊，气怒斗呼鹰。天阔秋阴重，风高夜柝惊。迟明怀宿饱，股慄履春冰。	0
去岁兹辰捧御床，五更三点入鹓行。欲知趋走伤心地，正想氛氲满眼香。无路从容陪语笑，有时颠倒著衣裳。何人错忆穷愁日，愁日愁随一线长。忆昨逍遥供奉班，去年今日侍龙颜。麒麟不动炉烟上，孔雀徐开扇影还。玉几由来天北极，朱衣只在殿中间。孤城此日堪肠断，愁对寒云雪满山。	0
慶之至城下，誕登樓謂之曰：沈公垂白之年， 白髮下垂，故曰垂白。 何苦來此！慶之曰：朝廷以君狂愚，不足勞少壯故耳。 少，詩照翻。	1
新读兵书事护羌，腰间宝剑映金章。少年百战应轻别，莫笑儒生泪数行。	0
羲和午停车，草木静若萎。我居倦烦促，谁与开我怀。出井泉失冷，迎凉幌空开。翩翩投林羽，饥渴复谁哀。仁哉林间风，为我时一来。惜哉为功薄，隆赫安能回。观涛感巨壑，清啸想高台。徘徊滞心赏，怅望意悠哉。	0
失脚坠尘网，牒诉装吾怀。公庭了官事，时来坐幽斋。天风肃泠泠，山鸟鸣喈喈。我思在何许，独对苍然崖。	0
宗晟一轴《水帘图》，寄与南舒李大夫。未向林泉归得去，炎天酷日且令无。	0
永日不可暮，炎蒸毒我肠。安得万里风，飘飖吹我裳。昊天出华月，茂林延疏光。仲夏苦夜短，开轩纳微凉。虚明见纤毫，羽虫亦飞扬。物情无巨细，自适固其常。念彼荷戈士，穷年守边疆。何由一洗濯，执热互相望。竟夕击刁斗，喧声连万方。青紫虽被体，不如早还乡。北城悲笳发，鹳鹤号且翔。况复烦促倦，激烈思时康。	0
看纤云护月，湛河汉，夜声收。正玉麈生风，银床坠露，凉叶飕飕。襟怀静吞八表，莫登山临水易惊秋。闲想多情宋玉，旧来空替人愁。温柔。乡解老秋不。丝竹间秦讴。向橙橘香边，持螯把酒，聊伴清游。骚人自应念远，与黄花、评泊晋风流。明日莼鲈兴动，待寻江上归舟。	0
老来凡事不须知，只著冲襟向圣涯。怊怅无人思祸水，一窗夜雨客谈诗。	0
竟陵王誕知上意忌之，亦潛爲之備；因魏人入寇，修城浚隍，聚糧治仗。 治，直之翻。 誕記室參軍江智淵知誕有異志，請假先還建康， 假，古訝翻。假，休假也。 上以爲中書侍郞。智淵，夷之弟子也， 江夷，江湛之父；夷之弟曰僧安。 少有操行， 少，詩照翻。操，七到翻。行，下孟翻。 沈懷文每稱之曰：人所應有盡有，人所應無盡無者，其唯江智淵乎！	1
九月癸卯，殿中少監崔漢衡自吐蕃歸， 去年崔漢衡使吐蕃。 贊普遣其臣區頰贊隨漢衡入見。 見，賢遍翻。	1
书来不苦瘴侵肌，却恐孤生厌食薇。春到自然群物遂，须知寒谷独增辉。	0
得失两忘机，何心问是非。难求斩马剑，且守钓鱼矶。鹤瘦添新料，儿寒补旧衣。诗成兴飘逸，天外片云飞。	0
姜侯设脍当严冬，昨日今日皆天风。河冻未渔不易得，凿冰恐侵河伯宫。饔人受鱼鲛人手，洗鱼磨刀鱼眼红。无声细下飞碎雪，有骨已剁觜春葱。偏劝腹腴愧年少，软炊香饭缘老翁。落砧何曾白纸湿，放箸未觉金盘空。新欢便饱姜侯德，清觞异味情屡极。东归贪路自觉难，欲别上马身无力。可怜为人好心事，于我见子真颜色。不恨我衰子贵时，怅望且为今相忆。	0
剪叶藩封早，承华册命尊。笙歌辞洛苑，风雪蔽梁园。卤簿凌霜宿，铭旌向月翻。宫寮不逮事，哭送出都门。	0
绣幕罗裙风冉冉，象床毡幄低垂。兽炉香袅锦屏围。不贪敧钿枕，偏爱倚花枝。软玉红绡轻暖透，温温翠袖扶持。正忺安稳坐移时。雨云忘峡梦，身境是瑶池。	0
十指本非扪虱具，半生何有结鹑时。道安一矢不相及，管领岁寒吟此诗。	0
秋，七月，赦天下。	1
总章备物严秋飨，尊祖合祠规汶上。宰臣恭肃相明禋，精意潜交通肸蚃。殊庭朝荐燎烟升，阴云剥落天日明。百神骏奔风马下，休嘉协应年谷成。	0
任官征战后，度日寄闲身。封卷还高客，飞书问野人。废田教种谷，生路遣寻薪。若起柴桑兴，无先漉酒巾。	0
伴我鹿车鱼釜，从伊裙布钗荆。年年七月甫三旬，今日生朝资庆。二女长俱麻绩，三男俱读书声。吾年五十不多争，好事且宜少等。	0
何时有此溪，应便生幽木。橡实养山禽，藤花蒙涧鹿。不止产蒸薪，愿当歌棫朴。君知天意无，以此安吾族。	0
甲寅，寶至薊，殿中親近散亡略盡，惟高陽王隆所領數百騎爲宿衞。淸河王會帥騎卒二萬迎于薊南，寶怪會容止怏怏有恨色， 恨不得爲嗣也，事見上卷孝武帝太元二十一年。怏，於兩翻。 密吿隆及遼西王農。農隆俱曰：會年少， 少，詩照翻。 專任方面，習驕所致，豈有他也！臣等當以禮責之。寶雖從之，然猶詔解會兵以屬隆，隆固辭；乃減會兵分給農隆。又遣西河公庫傉官驥帥兵三千助守中山。 傉，奴沃翻。	1
吹去飞来似有情，禁烟时节遍春城。比毡铺径何其窭，拟雪因风得许清。阅武活残儿命薄，章台走倦尹才轻。满池无处看金鲫，闲倚朱阑听唼声。	0
唐主以矯詔敗軍，皆陳覺馮延魯之罪， 陳覺矯詔事見上卷晉出帝開運三年，唐主之保大四年也。覺延魯敗軍之罪，其事見上。 壬申，詔赦諸將，議斬二人以謝中外。御史中丞江文蔚對仗彈馮延己魏岑曰：陛下踐阼以來，所信任者，延己延魯岑覺四人而已，皆陰狡弄權，壅蔽聰明，排斥忠良，引用羣小，諫爭者逐， 蔚，於勿翻。爭，讀曰諍。 竊議者刑，上下相蒙，道路以目。 言道路相遇，但以目相視而不敢言。 今覺延魯雖伏辜，而延己岑猶在，本根未殄，枝幹復生。同罪異誅， 復，扶又翻。左傳：宋子罕曰：同罪異罰，非刑也。 人心疑惑。又曰：上之視聽，惟在數人，雖日接羣臣，終成孤立。又曰：在外者握兵，居中者當國。又曰：岑覺延魯，更相違戾。 更，工衡翻。 彼前則我卻，彼東則我西。天生五材，國之利器， 天生五材，民並用之，出左傳。杜預曰：五材，謂金木水火土也。 一旦爲小人忿爭妄動之具。又曰：征討之柄，在岑折簡，帑藏取與，繫岑一言。 折，之舌翻。帑，他朗翻。藏，徂浪翻。 唐主以文蔚所言爲太過，怒，貶江州司士參軍。械送覺延魯至金陵。宋齊丘以嘗薦覺使福州， 事見上卷晉齊王開運三年。 上表待罪。 上，時掌翻；下同。	1
硠硠云溪里，翠竹和云生。古泉积涧深，竦竦如刻成。楚客卧云老，世间无姓名。因兹千亩业，以代双牛耕。乱林不可留，寸茎不可轻。风煖斗出地，仰齐故年茎。幽室结白茅，密叶罗众清。照水寒澹荡，对山绿峥嵘。苍松含古貌，秋桂俨白英。相看受天风，深夜戛击声。	0
与花丛薄且媻娑，早晚风霜亦奈何。欲待太平求不死，南阳水胜上池多。	0
茫茫衰草没章华，因笑灵王昔好奢。台土未乾箫管绝，可怜身死野人家。	0
高德政錄在鄴諸事，條進於洋，洋令左右陳山提馳驛齎事條，幷密書與楊愔。 愔，於今翻。 是月，山提至鄴，楊愔卽召太常卿邢卲議造儀注，祕書監魏收草九錫禪讓勸進諸文； 凡禪代皆奉表三讓，百僚三表勸進而後卽位，故令收預草諸文。 引魏宗室諸王入北宮，留於東齋。甲寅，東魏進洋位相國，總百揆，備九錫。洋行至前亭， 前亭，在晉陽之東，平都城之西。 所乘馬忽倒，意甚惡之，至平都城，不復肯進。 惡，烏路翻。復，扶又翻。 高德政徐之才苦請曰：山提先去，恐其漏泄。卽命司馬子如杜弼馳驛續入，觀察物情。子如等至鄴，衆人以事勢已決，無敢異言。洋至鄴，召夫 夫，民夫也。 齎築具集城南。高隆之請曰：用此何爲？洋作色曰：我自有事，君何問爲！欲族滅邪！隆之謝而退。於是作圜丘，備法物。	1
风波名路壮心残，三径荒凉未得还。病起东阳衣带缓，愁多骑省鬓毛斑。五年书命尘西阁，千古移文愧北山。独忆琼枝苦霜霰，清樽岁晏强酡颜。	0
江湖梦断十年馀，尚记寒窗诵子虚。回首扶春堂下路，别来风月果何如。	0
新浴觉身轻，新沐感发稀。风乎悬瀑下，却行咏而归。仰观江摇山，俯见月在衣。步从父老语，有约吾敢违。	0
整襟收泪别朱门，自料难酬顾念恩。招得片魂骑匹马，西风斜日入秋原。	0
舅甥三十年，生别且潸然。书落雁来处，病深秋到边。故人伤远道，孤子伴归船。定有焚黄日，西山松树阡。	0
成都十万户，抛若一鸿毛。	0
古驿无人雪满庭，有客冒雪来自北。纷纷笠上已盈寸，下马登堂面苍黑。苦寒有酒不能饮，见之何必问相识。我酌徐徐不满觥，看客倒尽不留涩。千门昼闭行路绝，相与笑语不知夕。醉中不复问姓名，上马忽去横短策。	0
翁来谓有世间情，翁弃人寰一叶轻。白玉楼成金阙峻，步虚章就紫霄清。笑谈烈焰怀飞壁，寂寞空潮自打城。大笔如椽石似玉，何人为与说平生。	0
滩边奇石象鸡冠，上下舟人侧目看。但使此心存坦易，涉川履险亦非难。	0
东郊初未布阳和，湖上祥霙点渌波。重璧台遥黄竹作，孤山园近落梅多。表仪共仰丰年玉，赋咏宜陪赓载歌。谁忆渔舟向西塞，千山径绝独披蓑。	0
右衞將軍兼中書通事舍人司馬申旣掌機密，頗作威福，多所譖毀。能候人主顏色，有忤己者，必以微言譖之； 忤，五故翻。 附己者，因機進之。是以朝廷內外，皆從風而靡。	1
五粒松深溪水清，众山摇落月偏明。西林静夜重来宿，暗记人家犬吠声。	0
独见凉蟾欲上时，西园爽气溢清池。坐欣万顷潮方满，欲举一杯谁与持。虚阁排云空窈窕，青山绕郭自参差。气澄象表轮踰迥，光泛高林影骤移。一岁佳时今鹜过，谁家横笛未休吹。城乌何事翻飞急，不学鹪鹩占一枝。	0
坎坎击鼓，鱼山之下。吹洞箫，望极浦。女巫进，纷屡舞。陈瑶席，湛清酤，风凄凄兮夜雨。不知神之来兮不来，使我心兮苦复苦。	0
九月，壬辰，大享通天宮，大赦， 章：十二行本無大字，赦下有天下二字；乙十一行本同。 改元。 改元神功。	1
韓遂等共廢王國，而劫故信都令漢陽閻忠使督統諸部。忠病死，遂等稍爭權利，更相殺害， 更，工衡翻。 由是寖衰。	1
灵岳几千仞，老松逾百寻。攀崖仍蹑壁，啖叶复眠阴。海上呼三岛，斋中戏五禽。唯应逢阮籍，长啸作鸾音。	0
乙酉，周王祀圜丘；丙戌，祀方丘；甲午，祭太社。	1
丱岁徒闻有壮名，及令为副误荆卿。是时环柱能相副，谁谓燕囚事不成。	0
武德四年辛巳六二一	1
冬，十月，帝校獵廣成， 廣成苑在河南新城縣。 遂幸上林苑。 此上林苑在雒陽西。	1
齊主命散騎侍郞宋景業造天保曆，行之。 時齊主命景業叶圖讖，造天保曆，景業奏依握誠圖及元命包，言齊受祿之期，當魏終之紀，得乘三十五以爲蔀，應六百七十六以爲章。齊主大悅，乃施用之。	1
晓见纷纷满四山，胡为未肯到人间。化工若解呈新巧，速剪冰花破我颜。	0
机难下鸥鸟，察至见渊鱼。何日抽回去，商人愿出涂。	0
谁家无春酒，何处无春鸟。夜宿桃花村，踏歌接天晓。	0
梵书五顶清凉府，冬冰夏雪无炎暑。我来七月秋正寒，何况萧萧岩谷雨。偶尔云开煦气生，溶溶满目烟光聚。真容古基鹫峰寺，高山之麓雄今古。西方楼观缥缈间，粲然金碧莲华宇。悬崖峻岭架大木，神物所持凭险阻。金珰垂空殿檐响，森森铁凤相交舞。忆昔文殊出火宅，金刚宝窟通真土。牵牛老人饮玉泉，二子一犬随贫女。变化无方利有情，知是西天七佛祖。重闻清凉境界真，无穷陈迹书妙语。我有诚心颇出群，瑞应神奇目亲睹。须臾光相现咫尺，玉洞金灯明可数。松影摇空山谷中，夜寂太阴隐龙虎。丹楼碧阁香案前，敬畏生心谁敢侮。从来昏迷如梦回，前三后三慎莫取。我今不作前后想，香烟稽首清凉主。	0
怪底吹残万点红，馀妍都在此花中。攀枝未许风流尽，振袂还知结习空。杳杳人谁赠南园，菲菲身恐堕仙宫。乞将新雨酬佳丽，始信青春不负公。	0
空赐罗衣不赐恩，一薰香后一销魂。虽然舞袖何曾舞，常对春风裛泪痕。	0
一带御沟水，绿槐相荫清。此中涵帝泽，无处濯尘缨。鸟道来虽险，龙池到自平。朝宗本心切，愿向急流倾。	0
铜龙晓辟问安回，金辂春游博望开。渭北晴光摇草树，终南佳气入楼台。招贤已得商山老，托乘还徵邺下才。臣在东周独留滞，忻逢睿藻日边来。	0
独立荒亭数过帆，横林疏处见沧湾。故知不入豪华眼，送与凫鸥自在看。	0
月是小春春未生，节名大雪雪何曾。夕阳不管西山暗，只照东山八九棱。	0
乞伏乾歸伐仇池，爲楊盛所敗。 敗，補邁翻。	1
余于岐雍间，屡走官道上。终南百里近，不得迂马访。徒常饫双眼，引首旦夕望。群峦突天起，气势颇豪王。余名爱山者，所见亦无量。嵩华最魁杰，诗之岂曾让。至此觉才弱，不敢辄名状。世谓秦土强，舍是孰为壮。彦思奇伟士，雅志同所尚。近自山中来，满幅以诗贶。凡是山胜绝，钩罥付心匠。驱联以大语，句度实奔放。豁若展图画，压纸千万嶂。读之未云彻，早自肝胆丧。试欲效其说，无迹可依傍。坐见山所有，已若一携杖。何当俯清渭，解带濯尘坱。掉手入岩谷，琴樽乐幽旷。浩漭八极大，冥心恣飘飏。此意殊未谐，临风一悽怆。	0
因论沈湎觉前非，便碎金罍与羽卮。采茗早驰三蜀使，看花甘负五侯期。窗间近火刘伶传，坐右新铭管仲辞。此事十年前已说，匡庐山下老僧知。	0
不瞻宰木过三年，霜露凄凉倍怆然。马鬣但惊荒宿草，龟趺未办表新阡。平生钟釜空遗恨，旧物杯棬半不传。鸿雁差池风雨急，吞声清泪彻黄泉。	0
甲戌，以昭義節度副使磁州刺史盧玄卿爲洺州刺史兼魏博招討副使。 使，疏吏翻。�，牆之翻。洺，音名。	1
近来清瘦，为谁为谁。	0
王莽初始元年莽母功顯君死，自以居攝踐阼，奉漢大宗之後，爲功顯君緦縗弁而加麻環絰，如天子弔諸侯服，凡壹弔再會。 頁一一六五	1
前山积雪暮峥嵘，燕坐微闻落瓦声。共对一尊通夜语，相看万里故乡情。信归岭上寒梅远，恨极江南春草生。明日青铜添白发，且须醉睡倒灯檠。	0
黄绶在腰下，知君非旅行。将书报旧里，留褐与诸生。赠别尽沽酒，惜欢多出城。春风济水上，候吏听车声。	0
麟垂绂秀。天纵今司寇。朱明景，清和候。缙云开帝乐，括苍钟神秀。人争羡，昨生一佛今朝又。璧水声华茂。玉殿天香袖。姑小试，陶甄手。行为黄阁老，屹立丹墀右。名不朽，斯文名脉从君寿。	0
詔拜安定屬國都尉張奐爲北中郞將， 按奐傳，卽護匈奴中郞將。 以討匈奴烏桓等。匈奴烏桓燒度遼將軍門， 賢曰：時度遼將軍屯五原。 引屯赤阬，煙火相望，兵衆大恐，各欲亡去。奐安坐帷中，與弟子講誦自若，軍士稍安。乃潛誘烏桓，陰與和通， 誘，音酉。 遂使斬匈奴屠各渠帥， 屠各，匈奴別種也。屠，直於翻。帥，所類翻。 襲破其衆，諸胡悉降。奐以南單于車兒不能統理國事，乃拘之，奏立左谷蠡王爲單于。 谷蠡，音鹿黎。 詔曰：春秋大居正；車兒一心向化，何罪而   黜！其遣還庭！ 言春秋之義大居正。賢曰：春秋法五始之要，故經曰：元年，春，正月。言王者卽位之年宜大開恩，宥其居正。車兒卽是桓帝卽位之建和元年立，自立以來一心向化，宜寬宥之。考異曰：袁紀：元康元年，四月，中郞將張奐以車兒不能治國事，上言更立左鹿蠡王都紺爲單于；詔不許。范書匈奴傳在延熹元年，今從之。	1
柳外细听莺燕语，声声似度鞠花新。	0
良人昨日去，明日又不还。别时各有泪，零落青楼前。	0
古来名未灭，人好水还清。一读高僧疏，尘劳悟此生。	0
房崇吉守升城，勝兵者不過七百人。 勝，音升，任也。勝兵者，謂能操五兵而戰也。 慕容白曜築長圍以攻之，自二月至于夏四月，乃克之。白曜忿其不降，欲盡阬城中人，參軍事昌黎韓麒麟諫曰：今勍敵在前而阬其民， 勍，渠京翻。 自此以東，諸城人自爲守，不可克也。師老糧盡，外寇乘之，此危道也。白曜乃慰撫其民，各使復業。	1
海内文章伯，朝端礼乐英。一言兴宝运，三入济群生。命与才相偶，年将位不并。台星忽已坼，流恸轸皇情。甲第三重戟，高门四列侯。已成冠盖里，更有凤皇楼。人世方为乐，生涯遽若休。空馀掌纶地，传庆百千秋。	0
春日游，杏花吹满头。陌上谁家年少，足风流。妾拟将身嫁与，一生休。纵被无情弃，不能羞。	0
林下天书起遁逃，不堪移疾入尘劳。黄河近岸阴风急，仙掌临关旭日高。行野众喧闻雁发，宿亭孤寂有狼嗥。荀家位极兼禅理，应笑埋轮著所操。	0
史炤釋文曰：岍，苦堅切，地名。海陵本同。余按岍字，當讀與�陘同；音戶經翻。唐志，營州西北百里，曰松陘嶺。魏安州治廣陽郡之方城縣，唐檀州是也。	1
树稼，达官怕。	0
见说樱桃已烂开，坐愁风雨苦相催。自怜华发伤春客，两见飞花未放回。	0
前朝相补一官归，东海僧传五字诗。今日蒲轮徵不去，逢人笑指鬓边丝。	0
不动心斋有素规，棱棱风骨太清奇。残书断帖人争宝，谁识先生愧禄诗。	0
芳草池塘暖，东风桃杏繁。春归人亦散，寂寞锁园门。	0
臣光曰：文帝之於義康，友愛之情，其始非不隆也；終於失兄弟之歡，虧君臣之義。迹其亂階，正由劉湛權利之心無有厭已。 厭，於鹽翻。 詩云：貪人敗類， 芮良夫桑柔之詩。敗，補邁翻。 其是之謂乎！	1
英衮多年去竹轩，更思风节记山樊。抗言后坐遗忠美，通使河源旧策存。诗石欲留千古永，棠阴还对一楼繁。使君才望须相继，莫厌林间驻画轓。	0
世路频时节，山城暗夕烟。酒先回暖律，梅自断残年。日月长江水，功名小井天。如何割幽抱，更与问虚玄。	0
十二月，護羌校尉竇林坐欺罔及臧罪，下獄死。 時羌滇吾叛，滇岸來降，林奏以滇岸爲大豪。後滇吾復降，林又奏其爲第一豪。帝怪其一種兩豪，以詰林，窮驗，知之，怒而免林官。涼州刺史又奏林臧罪，遂下獄死。下，遐稼翻。 林者，融之從兄子也。 從，才用翻。 於是竇氏一公兩侯三公主四二千石相與並時， 賢曰：一公：大司空也。兩侯：安豐顯親也。四二千石：衞尉城門校尉護羌校尉中郞將也。余據融傳，融子穆尙內黃公主，穆子勳尙東海王彊女沘陽公主，友子固尙光武女溫陽公主。 自祖及孫，官府邸第相望京邑，於親戚功臣中莫與爲比。及林誅，帝數下詔切責融，融惶恐乞骸骨，詔令歸第養病。	1
翟眞自承營徙屯行唐， 卽漢之南行唐縣也，屬常山郡。燕王垂趣中山，眞爲所逼，故徙屯。 眞司馬鮮于乞殺眞及諸翟，自立爲趙王。營人共殺乞，立眞從弟成爲主；其衆多降於燕。 降，戶江翻。	1
欲问当年事，耕人都不知。空馀堤上柳，依旧自垂丝。	0
水国南无畔，扁舟北未期。乡情淮上失，归梦郢中疑。木落知寒近，山长见日迟。客行心绪乱，不及洛阳时。	0
金火障，红兽飞来射罗幌。夜来斜展掩深炉，半睡芙蓉香荡漾。	0
涧底轻雷喷玉泉，石桥僧度是何年。灵峰斗隔人间世，真境潜分洞里天。施食曾闻龙就掌，谈空应有虎当筵。道猷雪涕非无谓，谁见湔肠挂木颠。	0
常说人间法自空，何言出世法还同。微踪旧是香林下，馀烬今成火宅中。后夜池心生素月，春天树色起悲风。吾知世代相看尽，谁悟浮生似影公。	0
戊戌，大赦，改元，惟桓氏不原；以桓沖忠於王室，特宥其孫胤。以魯宗之爲雍州刺史，毛璩爲征西將軍都督益·梁·秦·涼·寧五州諸軍事，璩弟瑾爲梁秦二州刺史，瑗爲寧州刺史。 雍，於用翻。璩，求於翻。瑾，渠吝翻。瑗，于眷翻。 劉懷肅追斬馮該於石城，桓謙桓怡桓蔚桓謐何澹之溫楷皆奔秦。 蔚，紆勿翻。澹，徒覽翻。 怡，弘之弟也。 桓弘死見上卷上年。	1
茈姜馨辣最佳蔬，孙芥芳辛不让渠。蟹眼嫩汤微熟了，鹅儿新酒未醒初。枨香醋酽作三友，露叶霜芽知几锄。自笑枯肠成破瓮，一生只解贮寒菹。	0
万字阑干菊半开，更怜清露点莓苔。仙韶使副呈新谱，得旨重阳侍宴来。	0
官氏亘古至于今，历派源流振家声。吾今生尔九兄弟，各在一方以安身。人人立志守豪富，个个撑持家业均。但今嘱咐清明节，永世皆临祭视亲。	0
拾遗被酒行歌处，野梅官柳西郊路。闻道华阳版籍中，至今尚有城南杜。我欲归寻万里桥，水花风叶暮萧萧。芋魁径尺谁能尽，桤木三年巳足烧。百岁风狂定何有，羡君今作峨眉叟。纵未家生执戟郎，也应世出埋轮守。莫欺老病未归身，玉局他年第几人。会待子猷清兴发，还须雪夜去寻君。	0
动息自适性，不曾妄与燕雀群。幸忝鹓鸾早相识，何时提携致青云。	0
後數日，素入侍宴，微稱晉王孝悌恭儉，有類至尊。用此揣后意。 揣，初委翻。 后泣曰：公言是也！吾兒大孝愛，每聞至尊及我遣內使到， 內使猶言中使。使，疏吏翻。 必迎於境首；言及違離，未嘗不泣。又其新婦亦大可憐，我使婢去，常與之同寢共食。豈若睍地伐與阿雲對坐，終日酣宴，昵近小人， 昵，尼質翻。 疑阻骨肉！我所以益憐阿�者， 廣小字阿�，�，眉波翻。 常恐其潛殺之。素旣知后意，因盛言太子不才。后遂遺素金， 遺，于季翻。 使贊上廢立。	1
妾本洛阳人，狂夫幽燕客。渴饮易水波，由来多感激。胡马西北驰，香騣摇绿丝。鸣鞭从此去，逐虏荡边陲。昔去有好言，不言久离别。燕支多美女，走马轻风雪。见此不记人，恩情云雨绝。啼流玉箸尽，坐恨金闺切。织锦作短书，肠随回文结。相思欲有寄，恐君不见察。焚之扬其灰，手迹自此灭。	0
自有西京七发才，蠲疴不待更延枚。摐金广乐迷魂寤，蔽月飞云病膜开。宫鼠晦须抛赐琯，蓬鱼霏缕强晨杯。何人过问维摩室，定有文殊作礼来。	0
悼往不知篱菊芳，岂知篱外游人忙。寒暄节物覆手异，依然大树堪彷徨。羡君真比道州政，间饮醇酒南山阳。遥想文殊造摩诘，玄妙深谈舌广长。中道相呼互濡沫，相忘各适遮无伤。要知风鬟太华女，夫岂秋思悲空房。智拙方疏汉阴圃，才多端谢鼌生囊。青天自不憎白眼，好在宗之快举觞。	0
六月，壬戌，大赦。	1
绝壁高千丈，清泉应六时。	0
初，唐滅高麗， 唐高宗時滅高麗。麗，力知翻，又力兮翻。 天祐初，高麗石窟寺眇僧躬乂，聚衆據開州稱王， 眇僧，僧之眇目者。此開州，高麗所置，在平壤之東，今高麗以爲國都，謂之開城府，亦曰蜀莫郡；其地左溪右山。眇，彌沼翻。考異曰：薛史唐餘錄歐陽史皆云唐末其國自立王，前王姓高氏，後王王建。此據十國紀年 號大封國，至是，遣佐良尉金立奇入貢于吳。	1
春天夜月一声蛙，撞破虚空共一家。正恁么时谁会得，岭头脚痛有玄沙。	0
知得清名二十年，登山上坂乞新篇。除书近拜侍臣去，空院鸟啼风竹前。	0
李釗至寧州， 光熙元年，李毅卒，釗今乃至寧州。釗，音昭。 州人奉釗領州事。治中毛孟詣京師，求刺史，屢上奏，不見省。 上，時掌翻。省，悉景翻。 孟曰：君亡親喪，幽閉窮城， 謂李毅已死，寧州受圍不解也。喪，息浪翻。 萬里訴哀，精誠無感，生不如死！欲自刎， 刎，扶粉翻。 朝廷憐之，以魏興太守王遜爲寧州刺史， 考異曰：華陽國志以廣漢太守王遜爲寧州。按時廣漢已爲李雄所陷。今從遜傳。 仍詔交州出兵救李釗。交州刺史吾彥遣其子咨將兵救之。 將，卽亮翻。	1
抱玉岩前桂叶稠，碧溪寒水至今流。空山落日猿声叫，疑是荆人哭未休。	0
初，晉置鄕兵，號天威軍。 見二百八十四卷晉出帝開運元年。 敎習歲餘，村民不閑軍旅，竟不可用；悉罷之，但令七戶輸錢十千，其鎧仗悉輸官。而無賴子弟，不復肯復農業， 不復之復，扶又翻，再也。肯復之復，讀如字，反也。 山林之盜，自是而繁。及契丹入汴，縱胡騎打草穀； 事見上正月。 又多以其子弟及親信左右爲節度使刺史，不通政事，華人之狡獪者多往依其麾下，敎之妄作威福，掊斂貨財，民不堪命。 狡，古巧翻。獪，古外翻。掊，蒲侯翻。斂，力贍翻。 於是所在相   聚爲盜，多者數萬人，少者不減千百，攻陷州縣，殺掠吏民。滏陽賊帥梁暉，有衆數百，送款晉陽求效用，帝許之。磁州刺史李穀密通表於帝，令暉襲相州； 舊唐書地理志：滏陽，漢武安縣地，隋置滏陽縣，唐屬�州，爲州治所。九域志：滏陽南至相州六十里。帥，所類翻。 暉偵知高唐英未至， 偵，丑鄭翻。 相州積兵器，無守備，丁丑夜，遣壯士踰城入，啓關納其衆，殺契丹數百，其守將突圍走。暉據州自稱留後，表言其狀。 表言於晉陽。將，卽亮翻。	1
既有馀力，且亲灯火。读破万卷，百倍于我。我恨书少，意不自可。汝能雪耻，天亦见假。	0
十五年前会虎溪，白莲斋后便来西。干戈时变信虽绝，吴楚路长魂不迷。黄叶喻曾同我悟，碧云情近与谁携。春残相忆荆江岸，一只杜鹃头上啼。	0
五十七年，侵寻老矣，小庵初筑林坰。故人相过，喜雪舞祥霙。遍野跳珠溅玉，纵儿童、收满金瓶。明年待，洗光银海，袖手看升平。先生。齐物久，蚁丘罢战，蜗角休征。趁尊前身健，有酒须倾。随分村歌社舞，何须问、武宿文星。忘怀矣，未能忘酒，相与醉忘形。	0
八珍一箸千金价，往往精庖贱惠文。莫道形模大刚拙，剖珠也解献殷勤。	0
正觉纤絺便，未容团扇閒。儿童昧灾变，赤体更欢颜。	0
当年曾忝从官班，再拜天颜咫尺间。今历千山嫌未稳，芒鞋明日又登山。	0
夏，四月，納故黃門侍郞殷淳女爲太子劭妃。	1
二十六年己丑四四九	1
白曜自瑕丘引兵攻崔道固於歷城，遣平東將軍長孫陵等攻沈文秀於東陽。道固拒守不降，白曜築長圍守之。陵等至東陽，文秀請降；陵等入其西郭，縱士卒暴掠。文秀悔怒，閉城拒守，擊陵等，破之。 考異曰：文秀傳云：八月，虜蜀郡公拔式入西郭。今從慕容白曜傳。 陵等退屯淸西，屢進攻城，不克。	1
尔到江陵府，何时到峡州？乱难生有别，聚集病应瘳。飒飒开啼眼，朝朝上水楼。老身须付托，白骨更何忧。	0
除日相思辄寄诗，流光不特我衰迟。岁穷沧海波涛急，天冷空山鸟兽悲。一气先观云暖处，百花犹避岁寒枝。迎年送腊须臾梦，正似须弥不动时。	0
我辈周旋实地中，此身穷处此心通。荷君一见如平素，迹未相亲味已同。	0
园有繁樱，圃有肥菁。我酒既清，我殽既馨。我友戾止，聊以娱情。今我不乐，日月其径。园有秾李，圃有肥杞。我酒既旨，我殽既美。我友戾止，改忧为喜。今我不乐，年其有几。	0
秦以河州刺史李辯領興晉太守，還鎭枹罕。 興晉枹罕，河西張氏皆置爲郡。興晉亦當近枹罕界。 徙涼州治金城。 自天水徙治金城。 張天錫聞秦有兼幷之志，大懼， 以秦徙鎭逼之，故懼。 立壇於姑臧西，刑三牲，帥其官屬，遙與晉三公盟。 帥，讀曰率；下同。 遣從事中郞韓博奉表送盟文，幷獻書於大司馬溫，期以明年夏會 章：十二行本會上有同大舉三字；乙十一行本同；孔本同。 于上邽。 欲使晉起兵攻蜀而出會于上邽也。	1
返照重城暮色催，人家十万出楼台。江流湛湛洞庭去，山色青青衡岳来。佳处绿樽穷日饮，故园黄菊向谁开。人间此会论今古，醉听西风拂帽埃。	0
不贤那得似长城，偶向潢池盗弄兵。静沼何妨无事饮，幽寻聊记所居名。千山倒影湖新复，两洞潜珍景旋生。纪事还须武陵笔，亭成唯拟看题荣。	0
晉王德張承業， 德其除李克寧之難。 以兄事之，每至其第，升堂拜母，賜遺甚厚。 遺，唯季翻。	1
君王不解据南阳，亚父徒誇计策长。毕竟亡秦安用楚，区区犹劝立怀王。	0
潦倒黄冠无足论，白头嗜酒住荒村。狂名偶为留诗著，陈迹仍因好事存。金石锵洋虚殿寂，龙蛇洒落古墙昏。飞黄灭没浮云外，疲马何能望骏奔。	0
村墅溪亭处处嬉，新年海岱悉清夷。盗平四野无惊柝，虏去三边有捷旗。子美间关离乱际，尧夫生死太平时。从今一洗穷愁语，多赋看花饮酒诗。	0
对时思故国，客里厌南音。同谷凄凉恶，三闾感慨心。赐衣聊杜句，要艾孰骚吟。莫说成都景，岷峨秋满襟。	0
楚客赋秋风，表表千载师。衙官生恶谤，此语将谁欺。我欲践逸轨，每苦抽思迟。譬彼款段足，焉能驰险巇。	0
堑山堙谷浪为谋，馀力犹穷岭外洲。见说揭竿从垄上，祖龙当日漫东游。	0
笑披鹤氅上坡陀，风籁无声日气和。绝顶琼瑶蒙竹树，上方宫殿隔藤萝。雪花夜堕方如许，天宇晨开岂有他。一点春阳温厚意，积阴消释自无多。	0
豫州刺史魯爽有勇力，義宣 章：甲十一行本宣下有質字；乙十一行本同；孔本同；張校同。 素與之相結。義宣密使人報爽及兗州刺史徐遺寶，期以今秋同舉兵。使者至壽陽，爽方飮醉，失義宣指，卽日舉兵。 考異曰：宋本紀：二月庚午，爽臧質南郡王義宣徐遺寶舉兵反。義宣傳云其年正月便反。宋略云：二月，義宣等反。按爽之反，帝猶遣質收魯弘，則非同日反明矣。又按長曆，是月戊辰朔；然則庚午三日也。義宣傳，起兵在二月二十六日，但不知爽反在正月與二月耳。 爽弟瑜在建康，聞之，逃叛。爽使其衆戴黃標， 戴黃以爲標識。 竊造法服，登壇，自號建平元年；疑長史韋處穆中兵   參軍楊元駒治中庾騰之不與己同，皆殺之。 處，昌呂翻。 徐遺寶亦勒兵向彭城。	1
故山渐近，念渊明归意，翛然谁论。归去来兮秋已老，松菊三径犹存。稚子欢迎，飘飘风袂，依约旧衡门。琴书萧散，更欣有酒盈尊。惆怅萍梗无根，天涯行已遍，空负田园。去矣何之窗户小，容膝聊倚南轩。倦鸟知还，晚云遥映，山气欲黄昏。此还真意，故应欲辨忘言。	0
春山撩乱水纵横，篱落荒畦草自生。独往独来山下路，笋舆看得绿阴成。	0
须臾却有人相顾。把肴桨来聚。礼数既雍容，更衣冠淳古。渔人方问此何乡，众颦眉、皆能深诉。元是避嬴秦，共携家来住。	0
眼见风来沙旋移，经年不省草生时。莫言塞北无春到，总有春来何处知。破讷沙头雁正飞，鸊鹈泉上战初归。平明日出东南地，满碛寒光生铁衣。	0
夷门山北是朱门，长有丹心感旧恩。魏勃更乖持故帚，曹参犹忆旧芳樽。梧桐影里蝉声急，菡萏香中雨气昏。应得新诗又盈笥，使来多说在西园。	0
二月，魏假通直常侍邢穎來聘。 散騎常侍，秦官也。曹魏末，增置員外散騎常侍。晉武帝泰始十年，使員外二人與散騎常侍通直，故謂之通直散騎常侍。穎假以出使，非正官也。	1
未照玉堂金炬莲，地官董正职尤专。常经要足邦中赋，胜算犹烦马上鞭。黄阁少须持紫橐，黑头早已继青毡。方今讲论肥民策，不数横流地上钱。	0
睡思厌厌莺唤起。帘卷东风，犹未忺梳洗。眼细眉长云拥髻。笑垂罗袖熏沈水。媚态盈盈闲举止。只有江梅，清韵能相比。诗酒琴棋歌舞地。又还同醉春风里。	0
怀人非特为能诗，襟抱如君坦复怡。三径许时无地觅，一生高处只天知。江湖老梦疏篷惯，灯火凉秋细字宜。此兴未尝殊往岁，水边唯欠咏黄葵。	0
一毛头上一如来，一一如来鼻孔开。把得这般刀在手，剪教断了唤教回。	0
春溪与岸平，初月出溪明。璧彩寒仍洁，金波夜转清。孤光远近满，练色往来轻。望望随兰棹，依依出柳城。	0
吳交趾九眞夷賊攻沒城邑，交部騷動。吳主以衡陽督軍都尉陸胤爲交州刺史安南校尉。胤入境，喩以恩信，降者五萬餘家，州境復淸。	1
柏生两石间，天命本如此。虽云生之艰，与石相终始。韩子俯仰人，但爱平地美。土膏杂粪壤，成坏几何耳。君看此槎牙，岂有可移理。苍龙转玉骨，黑虎抱金柅。画师亦可人，使我毛发起。当年落笔意，正欲讥韩子。	0
浦树江云晚杜门，史君书札问深村。忧愁彻骨妨诗律，赋咏开荒得酒樽。病肺可能供痛饮，濡唇亦足荷深恩。呼儿擎出随藤杖，洗盏开尝坐竹根。	0
夏，四月，曹操至鄴。	1
江夏门风盛，东吴族望高。才雄吐白凤，志大钓灵鳌。昔日参珠履，多年汎碧桃。陈琳巧书檄，谢客占风骚。曲宴飞三雅，沈机佐六韬。玳筵频岸帻，楯鼻几挥毫。托乘同归阙，临轩别赐袍。未离王俭幕，独得吕虔刀。粉署因扬历，朱门更郁陶。淮南荒桂苑，骑省泣霜毛。去国踰千里，为郎历几曹。和铅兼秘府，悬磬寓神皋。室静秋生白，庭閒雨长蒿。禁林俄召试，卿寺果垂褒。道在心无闷，恩深首重搔。依前领图史，紬绎肯辞劳。	0
岳下无耆老，何从访旧闻。不知紫岩墓，更隔几重云。	0
千金卜得繇非熊，木德将兴猎太公。槐安与国已陈迹，盛衰直与阴阳通。知羹自昔亲受记，饮冰齧雪工磨砻。此中洞洞无所有，彻上彻下俱玲珑。苔肤蜕骨半荣悴，连峰峭厉飞铜騣。生意虽偏未尝断，犹有王气居南东。南柯突出已奇甚，连蜷夭矫翔虬龙。东边新梢更绝特，转要作势将腾空。风号竹坞月黯淡，露洒松壑泉琤琮。一花玉立苍鬣表，万花辟易难为容。辙环四海无处觅，只今岁晚才相逢。酹酒高歌盟万古，天意决不寒孤风。	0
庚戌，婁師德守納言。	1
冬，十月，乙酉，上幸華淸宮。	1
青峰高隆隆，赤县垂世世。俯仰或百年，兴衰寄一字。有人纪国勋，今日起天意。父老欢不彻，衢歌传盛事。	0
铁心开府不妨狂，赋语清便独擅唐。堪笑离骚穷逐客，只知兰蕙有幽香。	0
二麦初收堰水流，西园飞盖使君游。羽旄每出邦人喜，壶矢閒同坐客投。膏雨应时和气洽，丰年有兆颂声酬。政成讼简追胥息，镇静西南五十州。	0
晉王欲自分兵攻鎭州，北面招討使戴思遠聞之，謀悉楊村之衆襲德勝北城，晉王得梁降者，知之。冬，十月，己未，晉王命李嗣源伏兵於戚城，李存審屯德勝，先以騎兵誘之，僞示羸怯。 誘，音酉。羸，倫爲翻。 梁兵競進，晉王嚴中軍以待之；梁兵至，晉王以鐵騎三千奮擊，梁兵大敗，思遠走趣楊村， 趣，七喩翻。 士卒爲晉兵所殺傷及自相蹈藉 藉，慈夜翻。 墜河陷冰，失亡二萬餘人。晉王以李嗣源爲蕃漢內外馬步副總管同平章事。	1
突薪初不戒，绠缶始言功。累甓为墙壁，前人智未工。	0
莫笑山翁老据鞍，探梅今夕到江干。半滩流水浸残月，一夜清霜催晓寒。倚醉更教重秉烛，怕寒元自怯凭栏。谁知携客芳华日，曾费缠头锦百端。	0
日暖风轻昼睡馀，海棠娇褪玉肌肤。杨花也似知人意，来趁飞红入座隅。	0
庾亮以蘇峻在歷陽，終爲禍亂，欲下詔徵之；訪於司徒導，導曰：峻猜險，必不奉詔，不若且苞容之。亮言於朝曰：峻狼子野心，終必爲亂。 左傳，楚令尹子文曰：諺曰狼子野心，是乃狼也，其可畜乎！朝，直遙翻。 今日徵之，縱不順命，爲禍猶淺；若復經年，不可復制，猶七國之於漢也。 漢鼂錯議削吳楚曰：今削之亦反，不削亦反，削之，反疾禍小，不削，反遲禍大。亮以爲比。復，扶又翻。 朝臣無敢難者，獨光祿大夫卞壼爭之曰：峻擁強兵，逼近京邑，路不終朝， 歷陽之與建康，一江之隔耳。難，乃旦翻。近，其靳翻。 一旦有變，易爲蹉跌， 易，以豉翻。蹉，七何翻。跌，徒結翻。 宜深思之！亮不從。壼知必敗，與溫嶠書曰：元規召峻意定， 庾亮，字元規。 此國之大事。峻已出狂意，而召之，是更速其禍也，必縱毒蠚以向朝廷。朝廷威力雖盛，不知果可擒不； 蠚，呼各翻，螫也。不，讀曰否。 王公亦同此情。吾與之爭甚懇切，不能如之何。本出足下以爲外援， 謂以嶠鎭尋陽也。 而今更恨足下在外，不得相與共諫止之，或當相從耳。嶠亦累書止亮。舉朝以爲不可， 朝，直遙翻。 亮皆不聽。	1
清时投迹在嵚崟，一穴晴光破晚阴。刺草未容忘魏阙，故应长有子牟心。	0
岩寺报梅开，可是知时节。映竹已萧疏，临流复清绝。正须幽士赏，莫纵狂僧折。山寒云雾深，日暮更飞雪。	0
近中秋，迥然玉宇澄鲜。更尧蓂、十有一叶，向人特敷妍。喜名家、世行阴德，有馀庆、门拥祥烟。梦协熊罴，间生鸑鷟，妙年攀桂振青毡。横飞上，金闺粉署，小试佐临川。翩然返，一身似叶，琳馆清闲。记榜下、曩尝附骥，浪萍还有夤缘。曳长裾、不辞远道，接漫刺、复面同年。邂逅佳辰，铺排雅席，金炉香袅欲何言。愿趣诏、入扶宗社，浩气愈纯全。长年少，龟龄共永，鹤算同坚。	0
一瓮香醪新插刍，双鬟小妓薄能讴。管弦渐好新教得，罗绮虽贫免外求。世上贪忙不觉苦，人间除醉即须愁。不知此事君知否，君若知时从我游。	0
蜀相昔曾耕渭上，汉家今有籴湟中。唱筹但欲令边实，悬罄谁知虑国空。	0
百子池头一曲春，君恩和泪落埃尘。当时应恨秦皇帝，不杀南山皓首人。	0
齊和帝東歸， 將東歸建康也。 以蕭憺爲都督荆·湘等六州諸軍事荆州刺史。 憺，徒敢翻，又徒濫翻。 荆州軍旅之後，公私空乏，憺厲精爲治， 治，直吏翻。 廣屯田，省力役，存問兵死之家，供其乏困。自以少年居重任， 少，詩照翻。 謂佐吏曰：政之不臧，士君子所宜共惜。吾今開懷，卿其無隱！於是人人得盡意，民有訟者皆立前待符敎，決於俄頃，曹無留事。荆人大悅。	1
垂绣幔，掩云屏，思盈盈。双枕珊瑚无限情，翠钗横。几见纤纤动处，时闻款款娇声。却出锦屏妆面了，理秦筝。	0
宣城王遣典籤柯令孫殺建安王子眞， 姓譜：柯，姓也，吳公子柯廬之後。 子眞走入牀下，令孫手牽出之，叩頭乞爲奴，不許而死。	1
通鑑二百四十四	1
争路忽摧车，沈钩未得鱼。结交唯我少，丧旧自君初。谏草文难似，围棋智不如。仲宣新有赋，叔夜近无书。地闭滕公宅，山荒谢客庐。歼良从此恨，福善竟成虚。酿酒多同醉，烹鸡或取馀。阮咸虽永别，岂共仲容疏。	0
夜情河耿耿，春恨草绵绵。唯有嫦娥月，从今照墓田。	0
夏，四月，赦天下。	1
蕭翰遣高謨翰援送劉晞自許還洛陽， 蕭翰時鎭大梁。 晞疑潘環構其衆逐己，使謨翰殺之。	1
拟为红蕖棹绿波，那知一夜作霶?。风狂俄失云中树，雨涨全无水面荷。寻壑胜游先自减，泛湖乐事又多磨。老怀自度无閒处，且向尊前强笑歌。	0
彼哉嵇、阮曹，终以明自膏。靖节固昭旷，归来侣蓬蒿。新霜著疏柳，大风起江涛。东篱理黄菊，意不在芳醪。白衣挈壶至，径醉还游遨。悠然见南山，意与秋气高。	0
云幕垂垂不掩关，落鸿孤没有无间。雪花欺鬓一年残。欲把小梅还斗雪，冷香嫌怕乱沈檀。恼人归梦绕江干。	0
迢迢烟水寒，猎猎霜风侵。此行何当还，民瘼简帝心。	0
湘東王繹改封皇子大款爲臨川王，大成爲桂陽王，大封爲汝南王。	1
玄冥留雪付勾芒，桃李虽忧麦未伤。膏泽较迟三十日，问天此意亦茫茫。	0
青山春又到，白发策乌藤。已是他乡客，还同寄住僧。瘦松黏冻雪，流水带寒冰。更觉苍崖路，云深不可登。	0
周王祀圜丘，自謂先世出於神農，以神農配二丘， 宇文氏自謂其先出於炎帝。炎帝爲黃帝所滅，子孫遁去朔野，其後有葛烏兔者，雄武多算略，鮮卑奉以爲主。裔孫曰普回，因狩得玉璽三紐，文曰皇帝璽，以爲天授，其俗謂天子曰宇文，遂以爲氏及國號。二丘，圜丘方丘也。 始祖獻侯配南北郊， 普回子莫那自陰山南徙，始居遼西，諡曰獻侯。 文王配明堂，廟號太祖。癸卯，祀方丘。甲辰，祭大社。 五代志：後周憲章姬周，祭祀之式，多依儀禮。司量，掌爲壇之制。圜丘三成，崇一丈二尺，深二丈，上徑六丈，十有二階，每等十有二節，在國陽七里之郊。圓壝徑三百步，內壝半之，方一成，下崇一丈，徑六丈八尺，上崇五尺，方四丈。八方，方一階，階十級，級一尺。方   丘在國陰十里之郊，丘一成八方，下崇一丈，方六丈八尺，上崇五尺，方四丈。八方一階，級一尺。其壝八面，徑百二十步，內壝半之。南郊爲方壇於國南五里，其崇一丈二尺，其廣二丈。其壝方百二十步，內壝半之。神州之壇，崇一丈，方四丈，在北郊方丘之右，其壝如方丘。其祭圜丘及南郊，並正月上辛。右宗廟而左社稷。皇帝親祀社稷，冢宰亞獻，宗伯終獻。 除市門稅。 魏末盜賊羣起，國用不足，稅入市門者人一錢，今除之。 乙巳，享太廟，仍用鄭玄義，立太祖與二昭二穆爲五廟，其有德者別爲祧廟，不毀。 記王制曰：天子七廟，三昭三穆，與太祖之廟而七。鄭玄註云：此周制七者，太祖及文王武王之祧與親廟四。決疑要註曰：凡昭穆，父南面，故曰昭，昭，明也；子北面，故曰穆，穆，順也。李涪曰：昭，本如字，爲漢諱昭，改曰韶。一曰：晉文帝名昭，故讀曰韶。 辛亥，祀南郊。壬子，立王后元氏。后，魏文帝之女晉安公主也。	1
兰径香销玉辇踪，梨花不肯负春风。绿窗深锁无人见，自碾朱砂养守宫。	0
乌生八子今无七，猿叫三声月正孤。寂寞空堂天欲曙，拂帘双燕引新雏。	0
经从塔下几春秋，每恨无因到上头。今日始知高处险，不如归卧旧林丘。	0
南越王王太后飭治行裝，重齎 治，直之翻。齎，讀曰資。 爲入朝具。其相呂嘉，年長矣，相三王，宗族仕宦爲長吏者七十餘人，男盡尙王女，女盡嫁王子弟宗室，及蒼梧秦王有連， 孟康曰：蒼梧，越中王，自名爲秦王。連，親婚也。晉灼曰：秦王，卽後趙光；趙本與秦同姓，故曰秦王。余據南越王姓趙，曷爲不稱南越秦王！晉說未爲通。長，知兩翻。 其居國中甚重，得衆心愈於王。 師古曰：愈，勝也。 王之上書，數諫止王，王弗聽；有畔心，數稱病，不見漢使者。 數，所角翻。 使者皆注意嘉，勢未能誅。王王太后亦恐嘉等先事發， 先，悉薦翻。 欲介漢使者權，謀誅嘉等， 韋昭曰：恃使者爲介胄也。索隱曰：志林云：介者，因也；欲因使者權誅呂嘉也。韋昭以介爲恃。介者，間也；以言間恃漢使之權，意卽得矣；然云恃爲介胄則非也。虞喜以介爲因，亦有所由；介者，賓主所因也。 乃置酒請使者，大臣皆侍坐飮。 坐，徂臥翻。 嘉弟爲將，將卒居宮外。 將，卽亮翻。 酒行，太后謂嘉曰：南越內屬，國之利也；而相君苦不便者，何也？以激怒使者。使者狐疑相杖， 杖，直亮翻。 遂莫敢發。嘉見耳目非是， 師古曰：言異於常也。 卽起而出。太后怒，欲鏦嘉以矛， 鏦，楚江翻。 王止太后。嘉遂出，介其弟兵就舍， 李奇曰：介，被也。師古曰：介，甲也，被甲以自衞也。弟兵，卽上所云弟將卒居外者。 稱病，不肯見王及使者，陰與大臣謀作亂。   王素無意誅嘉，嘉知之，以故數月不發。	1
一琴久弦绝，孤操谁与同。罗帏长白发，燕子楼已空。夫君邈万里，目断随冥鸿。鸿飞不南来，乱鸟啼朔风。宁死化为石，石上生虬松。	0
要知西掖承平事，记取刘郎种竹初。旧德终呼名字外，后生谁续笑谈馀。成阴障日行当见，取笋供庖计已疏。白首林间望天上，平安时报故人书。	0
庚申，東魏進丞相洋爵爲齊王。	1
密幄香烧锦瑟横，佳人半醉觉寒轻。忽思塞下新番曲，弹作黄芦孤雁声。	0
时人重花屏，独即胎化状。丛毛练分彩，疏节筇相望。曾无氃氋态，颇得连轩样。势拟抢高寻，身犹在函丈。如忧鸡鹜斗，似忆烟霞向。尘世任纵横，霜襟自闲放。空资明远思，不待浮丘相。何由振玉衣，一举栖瀛阆。	0
太后好佛，營建諸寺，無復窮已，令諸州各建五級浮圖，民力疲弊。諸王貴人宦官羽   林各建寺於洛陽，相高以壯麗。太后數設齋會，施僧物動以萬計， 好，呼到翻。數，所角翻。施，式豉翻。 賞賜左右無節，所費不貲，而未嘗施惠及民。府庫漸虛，乃減削百官祿力。 祿，在官所受之祿。力，在官所用白直也。 任城王澄上表，以爲蕭衍常蓄窺覦之志， 覦，音俞。 宜及國家強盛，將士旅力，早圖混壹之功。比年以來， 比，毗至翻。 公私貧困，宜節省浮費以周急務。太后雖不能用，常優禮之。	1
黑帜游魂尚未还，列城处处受风寒。遥知鲁女悲而啸，深愧庞公遗以安。道远家人无恙否，时危身世苟全难。何时火伴并邻里，沽酒刲羊贺木兰。	0
渚宫寂莫依古郢，楚地荒茫非故基。二王台阁已卤莽，何况远问纵横时。楚王猎罢击灵鼓，猛士操舟张水嬉。钓鱼不复数鱼鳖，大鼎千石烹蛟螭。当时郢人架宫殿，意思绝妙般与倕。飞楼百尺照湖水，上有燕赵千蛾眉。临风扬扬意自得，长使宋玉作楚辞。秦兵西来取钟簴，故宫禾黍秋离离。千年壮观不可复，今之存者盖已卑。池空野迥楼阁小，惟有深竹藏狐狸。台中绛帐谁复见，台下野水浮清漪。绿窗朱户春昼闭，想见深屋弹朱丝。腐儒亦解爱声色，何用白首谈孔、姬。沙泉半涸草堂在，破窗无纸风飔飔。陈公踪迹最未远，七瑞寥落今何之。百年人事知几变，直恐荒废成空陂。谁能为我访遗迹，草间应有湘东碑。	0
露桃花里小楼深，持玉盏，听瑶琴。醉归青琐入鸳衾，月色照衣襟。山枕上，翠钿镇眉心。	0
胡部大張㔨督馮莫突等， 胡人一部之長，呼爲部大。楊正衡曰：㔨，音背。 擁衆數千，壁于上黨，石勒往從之，因說㔨督等曰：劉單于舉兵擊晉， 劉單于，謂劉淵也。說，輸芮翻。單，音蟬。 部大拒而不從，自度終能獨立乎？ 度，徒洛翻。 曰：不能。勒曰：然則安可不早有所屬！今部落皆已受單于賞募，往往聚議，欲叛部大而歸單于矣。㔨督等以爲然。冬，十月，㔨督等隨   勒單騎歸漢， 騎，奇寄翻。 漢王淵署㔨督爲親漢王，莫突爲都督部大，以勒爲輔漢將軍平晉王，以統之。	1
上遣間使以御札吿難于王建， 間，古莧翻。使，疏吏翻；下同。難，乃旦翻。 建以邛州刺史王宗祜爲北路行營指揮使， 邛，渠容翻。 將兵會鳳翔兵迎車駕，至興平，遇汴兵，不得進而還。建始自用墨制除官，云俟車駕還長安表聞。 楊行密以便宜除官，猶曰以李儼將命爲據，至王建則自爲之矣。	1
尘蚀貂裘敝，吾生奈尔何。雷声春蛰怒，山意暮寒多。穷不弹长铗，归应负短蓑。自知机事浅，或可共鸥波。	0
再入承明旧直庐，腰间仍得佩金鱼。重批汉武求贤诏，曾上东方自荐书。红药篇章应感动，紫泥封检未生疏。樊川杜曲休劳梦，日日延英侍玉除。	0
丙寅，魏安定殤王彌卒。	1
数百招提隐乱峰，苍茫岂复辨君钟。春含未得黄鹂报，路转唯寻白鹿踪。庵在月边长不锁，兴来天外忽相逢。山人莫笑衣冠客，亦有鸿来待赁舂。	0
烏桓張伏利度有衆二千，壁于樂平，淵屢招，不能致。勒僞獲罪於淵，往奔伏利度，伏利度喜，結爲兄弟，使勒帥諸胡寇掠， 帥，讀曰率；下同。 所向無前，諸胡畏服。勒知衆心之附己，乃因會執伏利度，謂諸胡曰：今起大事，我與伏利度誰堪爲主？諸胡咸推勒。勒於是釋伏利度，帥其衆歸漢。淵加勒督山東征討諸軍事，以伏利度之衆配之。 史言石勒之衆浸盛。	1
叔夜形骸已不堪，安能扶曳事朝参。添千茎雪希临镜，省一条冰细署衔。续补亡诗存古意，广崇有论矫清谈。暮年坚壁惟东涧，老子方渠未免惭。	0
白衣游帝乡，已得事空王。却返湖山寺，高禅水月房。雨中过岳黑，秋后宿船凉。回顾秦人语，他生会别方。	0
经丘寻壑恰忙时，更有工夫到得诗。政用此时索诗债，素兄青士若为痴。	0
礼乐儒家子，英豪燕赵风。驱鸡尝理邑，走马却从戎。白刃千夫辟，黄金四海同。嫖姚恩顾下，诸将指挥中。别路怜芳草，归心伴塞鸿。邺城新骑满，魏帝旧台空。望阙应怀恋，遭时贵立功。万方如已静，何处欲输忠。	0
道人锁蛟天柱半，客来纵蛟作奇观。飞风动地輷晴雷，雄拿怒攫石欲开。明珠万斛撒成雨，忽趁流云入银浦。仙田种玉耕春烟，润流九里无凶年。问蛟蜚去何时还，道人仰笑意自閒。月中携手听潺湲。	0
春生若邪水，雨后漫流通。芳草行无尽，清源去不穷。野烟迷极浦，斜日起微风。数处乘流望，依稀似剡中。	0
王庭湊陰以兵及鹽糧助李同捷，上欲討之；秋，七月，甲辰，詔中書集百官議其事。宰相以下莫敢違，衞尉卿殷侑獨以爲：廷湊雖附凶徒，事未甚露，宜且含容，專討同捷。己巳，下詔罪狀廷湊，命鄰道各嚴兵守備，聽其自新。	1
小雨清初夏，榴花著意红。短篁齐远树，轻燕接飞虫。睡眼云招去，馀寒酒扫空。苦无羁思迫，端与故园同。	0
天下风流无绿杨，一春生意别离乡。柔根恐是离肠结，未折长条先断肠。	0
道德酿搢绅，睟容无点尘。望之鄙吝消，矧得累夕亲。缅思阙里化，四教隆诸身。济济三千徒，变蒙尽为仁。贤圣虽不同，气类当等伦。叔度亦我师，千载风如新。	0
竹底开幽径，山根结小楼。谁知多病苦，自判一生休。舟著平沙尾，桥横古渡头。往来皆物役，却扫独无求。	0
侁自肩如削，难胜数缕绦。天香留凤尾，馀煖在檀槽。	0
高柳横斜，冷光凌乱摇疏翠。露荷珠缀。但见鸳鸯睡。□□□□，□□□□□。□□□。□□□□。□□□□□。	0
出震清多难，乘时播大钧。操弦调六气，挥翰动三辰。运偶升天日，哀深率土人。瑶池无辙迹，谁见属车尘。	0
六节南藤色似朱，拄行阶砌胜人扶。会须将入深山去，倚看云泉作老夫。	0
坠帻长须丑，遗靴一足濡。不须诃小鬼，烂醉要渠扶。	0
野寺薜萝晚，官渠杨柳春。归心已无限，更送洞庭人。	0
四时为第一，一岁一重来。好景应难胜，馀花虚自开。相思九个月，得信数枝梅。不向东门送，还成负酒杯。	0
自古勋名勒鼎彝，老于文学即今谁。腐儒尚可军马司，试作平淮第二碑。	0
赤壁濡须事已虚，且依栎闸酹芳壶。九原尚拟吞铜雀，千载今惟记赤乌。湘浦有人修旧祀，荆州无地展雄图。定知斫案英灵在，閒对祠前洗湛卢。	0
叠雪裁霜越纻匀。美人亲剪称腰身。暑天宁数越罗春。两臂轻笼燕玉腻，一胸斜露塞酥温。不教香汗湿歌尘。	0
锄决堤防纵怒涛，横流四海尽滔滔。单于已入朝阳殿，软语空疑定力高。	0
在世为仙须有分，不须素食持斋。寸丝不著挂形骸。蓑衣为伴侣，箬笠作家怀。行满三千上界，奉敕宣至金台。传言问汝有何哉。人生长富贵，阴骘种将来。	0
去岁游新堂，春风雪消后。池中半篙水，池上千尺柳。佳人如桃李，胡蝶入衫袖。山川今何许，疆野已分宿。岁月不可思，驶若船放溜。繁华真一梦，寂寞两荣朽。惟有当时月，依然照杯酒。应怜船上人，坐稳不知漏。	0
湖山主人玉堂客，尔来华发故应多。安石虽云江海士，元元苍生将奈何。	0
春，正月，己巳朔，兗州兵與魏皮豹子戰于高平，兗州兵不利。	1
何人登眺睨绝顶，一树一石探幽奇。虫文鸟篆不可识，如读岣嵝神禹碑。	0
甲子，帝以河東節度判官長安蘇逢吉觀察判官蘇禹珪爲中書侍郞同平章事。禹珪，密州人也。	1
一官叨下秩，九棘谢知音。芳草文园路，春愁满别心。	0
已到苏州未到常，惠山孤秀蔚苍苍。一峰飞下如奔马，万木深围古道场。锡骨中空都是乳，玉泉致远久偏香。眠云跂石梁溪叟，恨杀风烟隔草堂。	0
昔人何计亦何思，许国忧民适此时。寓兴中园为远趣，托名华榜有新诗。数株碧柳苍苔地，一丈红蕖渌水池。坐听楚谣知岁美，想衔杯酒问花期。	0
苔染马蹄青，何曾似在城。不于僧院宿，多傍御沟行。隐岫侵巴叠，租田带渭平。肩囊寻省寺，袖轴遍公卿。梦入连涛郡，书来积雪营。泪随边雁堕，魂逐夜蝉惊。发愤巡江塔，无眠数县更。玄都一病客，兴善几回莺。贡艺披沙细，酬恩戴岳轻。心期公子念，滴酒在雕楹。	0
西蜀游文昌，赠我墨两个。墨上署嘉名，名曰喜闻过。过失人谁无，刚褊柔易愞。众人巧自文，君子喜人告。予性失之刚，所患在急躁。未尝不佩韦，因循及老大。不能如师德，受人对面唾。至使巧宦徒，目为背时货。子性失之柔，鲜有特立操。嗜欲微萌芽，左右纷投好。不能如乖崖，按剑警坐卧。中心欠所主，恐似风摇纛。乃翁匹前修，德行圭中瑁。承家合有人，前猷宜久蹈。贤母慈且严，熊胆亲调和。养志最为难，家声出堂奥。吾女正抱疴，朝夕烦拊劳。要相敬如宾，毋纵欲长傲。女亦尝闻诗，绿衣戒颠倒。候其疾之瘳，蘋蘩能采芼。内行傥不愆，事业当远到。贤者后必昌，积善天所报。持墨为子箴，进德谨勿惰。墨卿子良师，莫被渠看破。	0
上游荆楚要，泽国洞庭深。自识同文世，皆回拱极心。一戎聊杖钺，九土尽输金。大定功成后，薰风入舜琴。	0
十三載甲午七五四卷首當書天寶年號。載，子亥翻。	1
丞相百僚长，两朝居此官。成功云雷际，翊圣天地安。不矜南宫贵，祗向东山看。宅占凤城胜，窗中云岭宽。午时松轩夕，六月藤斋寒。玉佩罥女萝，金印耀牡丹。山蝉上衣桁，野鼠缘药盘。有时披道书，竟日不著冠。幸得趋省闱，常欣在门阑。何当复持衡，短翮期风抟。	0
平山堂上，侧盏歌南浦。醉望五州山，渺千里、银涛东注。钱郎英远，满腹贮精神，窥素壁，墨栖鸦，历历题诗处。风裘雪帽，踏遍荆湘路。回首古扬州，沁天外、残霞一缕。德星光次，何日照长沙，渔夫曲，竹枝词，万古歌来暮。	0
积雨晓放霁，红日照我帷。起来步幽蹊，金蕊灿朱扉。芳姿自妩媚，微香袭人衣。令节无多日，更宜拥培之。三径岂不富，最喜先开枝。此意谁领解，惟有渊明知。子诗正芳润，白露与俱滋。未□泛杯酌，且要涤甘肥。落英行可餐，乐哉遂忘饥。	0
记得那年花下，深夜，初识谢娘时。水堂西面画帘垂，携手暗相期。惆怅晓莺残月，相别，从此隔音尘。如今俱是异乡人，相见更无因。	0
下垣一宫名天市，两扇垣墙二十二。当门六角黑市楼，门左两星是车肆。两个宗正四宗人，宗星一䨥亦依次。帛度两星屠肆前，候星还在帝坐边。帝坐一星常光明，四个微茫宦者星。以次两星名列肆，斗斛帝前依其次，斗是五星斛是四。垣北九个贯索星，索口横者七公成。天纪恰似七公形，数著分明多两星。纪北三星名女床，此坐还依织女傍。三元之象无相侵，二十八宿随其阴。水火土木并与金，以次别有五行分。	0
鸿都清集秘图开，遍阅真仙暨草莱。气韵最奇知鹿马，丹青一定见楼台。宴觞更盛华林会，坐客咸推大厦才。久事簿书抛翰墨，文林何幸许参陪。	0
懷光以韓遊瓌朔方將也， 韓遊瓌初事郭子儀，李懷光東征，遊瓌爲邠寧留後。瓌，古回翻。將，卽亮翻。 掌兵在奉天，與遊瓌書，約使爲變，遊瓌密奏之；明日，又以書趣之。 懷光又以書趣遊瓌，遊瓌蓋又奏之也。若據考異，則後書爲渾瑊所獲，通鑑疑而不取。趣，讀曰促。 上 章：十二行本上上有遊瓌又奏之五字；乙十一行本同；張校同，云無註本亦無。 稱其忠義，因問：策安出？對曰：懷光總諸道兵，故敢恃衆爲亂。今邠寧有張昕，靈武有甯景璿， 邠，卑旻翻。昕，許斤翻。璿，似宣翻。 河中有呂鳴岳，振武有杜從政，潼關有唐朝臣，渭北有竇覦， 潼，音同。朝，直遙翻。覦，音俞。 皆守將也。 言此諸將各守其地也。 陛下各以其地及其衆授之，尊懷光之官，罷其權，則行營諸將各受本府指麾矣。 罷   懷光兵權，則諸路兵雖在行營，將不肯稟命於懷光而各稟本府之命。 懷光獨立，安能爲亂！上曰：罷懷光兵權，若朱泚何？ 言罷懷光，恐無以制朱泚。 對曰：陛下旣許將士以克城殊賞，將士奉天子之命以討賊取富貴，誰不願之！邠府兵以萬數，借使臣得而將之， 將，卽亮翻，又音如字。 足以誅泚；況諸道必有杖義之臣，泚不足憂也！上然之。	1
十一月，上過魯，以太牢祠孔子。	1
竞爱松筠翠，皆怜桃李芳。如求济世广，桑柘愿商量。	0
漫郎古邑埋蒿莱，五柳合抱何人栽。浯溪未作天宝颂，爽气已压南昌梅。苏公邓公先后到，一时玉立高嵬嵬。扁舟载酒渡江水，千山软翠昏楼台。洼尊抔饮追太古，云荒石老无纷埃。归来玉署念赤壁，侧身西望银涛堆。英辞杰句相震发，尚记野鸟窥空罍。只今却数未百载，虫篆想见留岩隈。中原膻腥杂夷夏，淮北城垒生莓苔。公乎天与济世具，曷不手引枭鸾开。空遗笔力配元祐，顿觉纸上千军摧。禁中颇牧知在即，号令前日颁风雷。丹青元向大羽出，貂蝉要自兜鍪来。数公文字虽胜绝，莫使变作离骚哀。	0
今雨何人更叩关，庭花不扫竹根蟠。论诗子美严公际，尚友长沮桀溺间。只怕荷锄伤地脉，都忘载笔侍天颜。受廛幸在滕君国，白酒黄鸡得往还。	0
荷衣芰制雪为容，家住云烟太华峰。外面看来真璞玉，胸中雕出许玲珑。	0
书坊黄册诱儿童，朝取封侯夕拜公。贾董奇材无地立，欧苏精鉴与人同。安知李廌麾门外，不觉刘几入彀中。蚤晚君王求极谏，莫教豪杰泣途穷。	0
纷纷衿佩止时文，竞巧趋新做日程。一试奔驰天下士，三年冷暖世间情。清朝不许人心坏，举子安知天爵荣。所用是人行是学，不知何日可升平。	0
具体功非远，全躯恨已消。安禅须促膝，觅句敢成摇。悔不身齐足，时当事半腰。行人只蒲伏，何处得逍遥。	0
晚烟直。池沼波痕皱碧。年芳为、花态柳情，采粉揉蓝酿春色。繁华记上国。曾识。倾城幼客。风流是、联句送钩，笺绿绡红递书尺。行云去无迹。念暖响歌台，香雾瑶席。当时谁信盟言食。知一岁离聚，几多间阻，人生如梦寄堠驿。况分散南北。悲恻。万愁积。奈鸾凤欢疏，鱼雁音寂。天涯何处相思极。但目断芳草，恨随塞笛。那堪庭院，更听得，夜雨滴。	0
旌旗直指阵云开，文驷雕轩寿母来。万古欢呼和气荡，胡儿不战倒戈回。	0
未面西川张校书，书来稠叠颇相于。我闻声价金应敌，众道风姿玉不如。远处从人须谨慎，少年为事要舒徐。劝君便是酬君爱，莫比寻常赠鲤鱼。	0
高官何足论，寂寞身后事。物理固自然，愿闻第一义。	0
日沉西涧阴，远驱愁突兀。烟苔湿凝地，露竹光滴月。时见一僧来，脚边云勃勃。	0
瓮中腊脚长忧冻，户外春风那得知。酒熟定应花未动，举瓢先对柳千丝。	0
三伏如汤釜，熏煮理亦足。西风半夜雨，窗户一清肃。那能惜摇落，共喜过炎燠。老人亦晨起，稍进杯中醁。	0
卓又議：太后踧迫永樂宮， 踧，子六翻。 至令憂死，逆婦姑之禮。 左傳曰：婦，養姑者也；虧姑以成婦，逆莫大焉。 乃遷太后於永安宮。赦天下，改昭寧爲永漢。丙子，卓酖殺何太后，公卿以下不布服，會葬，素衣而已。卓又發何苗棺，出其尸，支解節斷，棄於道邊，殺苗母舞陽君，   棄尸於苑枳落中。 落，籬落也。枳，似棘，多刺，江南爲橘，江北爲枳，人以栫籬。	1
明善堂前香矗云，诸生再拜祝庄椿。芹香藻绿涵和气，枫老梅疏健小春。有道可为明主佐，无毡休叹广文贫。烹羔压酒称千寿，会看仙桃着子新。	0
三百六旬周复始，二十四岩高且寒。法乳试流锋上蜜，诗肠略露管中班。山山日脚黄金软，片片梅心白雪乾。遥指烟霄呼缟鹤，一声清啸水云闲。	0
末俗何由到古人，伤心祠室漫名存。风榱雨栋那堪说，石刻污漫像设昏。	0
郎为匕上香，妾为笼上灰。归时虽暖热，去罢生尘埃。怜时鱼得水，怨罢商与参。不如山支子，却解结同心。红颜感暮花，白日同流水。思君如孤灯，一夜一心死。可怜江北女，惯唱江南曲。摇荡木兰舟，双凫不成浴。夜裁鸳鸯绮，朝织蒲桃绫。欲试一寸心，待缝三尺冰。	0
勞州刺史曹鳳東荆州刺史雷能勝等舉城降魏。 曹鳳雷能勝，皆蠻左也，因其地授以州刺史。降，戶江翻。	1
辛未，大赦。 廣陵旣平，故肆赦。	1
岐路方为客，芳尊暂解颜。人随转蓬去，春伴落梅还。白云度汾水，黄河绕晋关。离心不可问，宿昔鬓成斑。	0
妙刮筠篁制，纤柔玉柄同。拂蝇声满室，指月影摇空。敢舍经行外，常将宴坐中。挥谈一无取，千万愧生公。	0
茕茕官绶解，落落饮瓢空。君惠容藏疾，交情助讳穷。倦谈嗟墨客，掉首觏鸿蒙。已卜良邻计，无忧吾道东。	0
登歌已阕，献礼方周。钦承景福，肃奉鸿休。	0
老农锄水子收禾，老妇攀机女掷梭。苗绢已成空对喜，纳官还主外无多。	0
巉岩恶面插苍须，中道时时自笑呼。但怪佯狂轻去俗，果闻高论足开余。恶看富贵庸男子，喜见徜徉隐丈夫。我是自高无许可，今朝为子一长吁。	0
二月，乙亥，車駕至陝， 陝，失冉翻。考異曰：梁實錄：丁巳，詔以今月二十二日，先遣士庶出京，朕將翌日命駕。壬戌，襄宗發自秦雍；甲子，曁華州。二月，丁卯，上至河中。乙亥，天子駐蹕陝郡，翌日，上來覲于行在。編遺錄：正月，丁酉，上聞闕下人心不遑，遂往河中以審都邑動靜。己酉，離梁園，行至汜水，聞崔胤死。是時皆言崔胤已下潛諫帝，不令東遷雒陽，又密與岐鳳交通，及斯禍也。洎上至蒲津，帝謀東幸，決取二十一日屬車離長安。是日丁巳，玉鑾東指；癸亥，到甘棠。二月乙亥，上離河中；丁丑，到陝郊；戊寅，朝。上欲躬往洛下催促百工，壬辰朝辭，明日東邁。唐太祖紀年錄，丁巳下詔，與梁實錄同。又曰：壬戌，昭宗發長安，遷幸洛陽，丁卯，車駕次華州，乙亥，駐蹕陝州。丙子，朱溫自汴州迎覲，見已先發，自此人使相望于路，請駕早行幸洛陽。舊紀：正月己酉，全忠帥師屯河中，遣牙將寇彥卿奉表請車駕遷都洛陽。丁巳，車駕發京師；癸亥，次陝州，全忠迎謁于路。二月丙寅朔。乙亥，全忠辭赴洛陽，親督工作。薛居正五代史梁紀：正月，辛酉，帝發自大梁，西赴河中，京師聞之，爲之震懼。唐年補錄：丁巳，帝御延喜樓，全   忠迎扈表至。及還宮，至暮，全忠已移書宰臣裴樞促百官東行，是日下詔。與梁實錄同。尋以張廷範爲御營使，便毀拆宮室，沿河而下；仍起豪民從行，貧者亦繼焉。車駕以其月二十三日己未至華州。二月，丙寅，車駕駐陝郊。又曰：三月三日戊辰，車駕離華下。其差舛如此。實錄：丁巳，全忠遣牙將寇彥卿奉表言：慮邠岐兵士侵迫，請車駕遷都洛陽，乃下詔。與梁實錄同。二月丙寅朔。丁卯，次華州，時朱全忠屯河中。乙亥，駐陝州。丙子，全忠來朝。又賜王建絹詔云：正月二十日，朕登樓。二十二日，東軍兵士擁脅朕東去。新紀：正月戊午，全忠遷唐都于洛陽。二月戊寅，次陝州，朱全忠來朝。按梁實錄唐紀年錄唐年補錄唐實錄所載詔書，皆云二十二日遣士庶出京，朕翌日命駕，而諸書月日各不同，莫有與此詔相應者。編遺，汴人所錄，比唐紀年宜得其實，而正月二十一日丁巳，全忠請遷都表始至長安。車駕當日豈能便發！長安去陝猶八程，而癸亥已到甘棠，首尾七日，太似怱遽。實錄全用紀年錄，正月二十六日始離長安，二月二日至華州，駐留數日，故同以十日至陝，差似相近。今從之。 以東都宮室未成，駐留於陝。丙子，全忠自河中來朝，上延全忠入寢室見何后，后泣曰：自今大家夫婦委身全忠矣！	1
敢向清时怨不容，直嗟吾道与君东。坐谈足使淮南惧，归去方知冀北空。独鹤不须惊夜旦，群乌未可辨雌雄。庐山自古不到处，得与幽人子细穷。	0
怪西风、晓来敧帽，年华还是重九。天机衮衮山新瘦，客子情怀谁剖。微雨后。更雁带边寒，袅袅欺罗袖。慵荷倦柳。悄不似黄花，田田照眼，风味尽如旧。登临地，寂寞崇台最久。阑干几度搔首。翻云覆雨无穷事，流水斜阳知否。吟未就。但衰草荒烟，商略愁时候。闲愁浪有。总输与渊明，东篱醉舞，身世付杯酒。	0
大仰禅栖处，杉松到顶阴。下来虽有路，归去每无心。鸟道峰形直，龙湫石影深。径行谁得见，半夜老猿吟。	0
欲向花边把一杯，喜逢腊尽又春回。直饶百岁为期限，能见梅花几度开。	0
昔年叨补衮，边地亦埋轮。官序惭先达，才名畏后人。西戎虽献款，上策耻和亲。早赴前军幕，长清外域尘。	0
武陵敬爱客，终宴不知疲。遣共浑王饮，错宴延陀儿。始被鸿胪识，终蒙御史知。精神既如此，长叹复何为。	0
门绪公侯列，嫔风诗礼行。松萝方有寄，桃李忽无成。剑去双龙别，雏哀九凤鸣。何言峄山树，还似半心生。永叹芳魂断，行看草露滋。二宗荣盛日，千古别离时。竟罢生刍赠，空留画扇悲。容车候晓发，何岁是归期。缟服纷相送，玄扃翳不开。更悲泉火灭，徒见柳车回。旧室容衣奠，新茔拱树栽。唯应月照簟，潘岳此时哀。	0
闲傍珠帘散漫初，垂垂欲下得风扶。绣床渐满圆还碎，醉目遥看有似无。只见鱼吞池面水，不知萍满岸头湖。往来无数香毬子，粘缀春衣自不须。	0
己未，以琅邪王睿爲安東將軍都督揚州江南諸軍事假節，鎭建業。 時周馥鎭壽春，督揚州之江北，故睿督揚州之江南。考異曰：元帝紀曰：東海王越之收兵下邳，以帝都督揚州；越西迎大駕，留帝居守。永嘉初，用王導計，始鎭建業。按旣都督揚州，不當猶鎭下邳。又懷帝紀，明言七月己未，睿都督揚州，鎭建業，今從之。	1
孟月摄提指，春游初服成。招寻追旧迹，涉历憩孤情。暂尔谐心赏，相从念友声。丹房探不远，吾欲悟无生。	0
松陵清净雪消初，见底新安恐未如。稳凭船舷无一事，分明数得鲙残鱼。	0
奉常别后青衫窄，刺部归来白发多。眼看汤孙宜黍稌，愧无才力继猗那。	0
嘶马发相续，行次夏王台。锁郡云阴暮，鸣笳烧色来。霜繁边上宿，鬓改碛中回。怅望胡沙晓，惊蓬朔吹催。	0
初，邕與大鴻臚劉郃素不相平， 臚，陵如翻。郃，古合翻，又曷閣翻。 叔父衞尉質又與將作大匠陽球有�。球卽中常侍程璜女夫也。璜遂使人飛章言邕質數以私事請託於郃，郃不聽。邕含隱切，志欲相中。 賢曰：中，傷也。郃，古合翻。數，所角翻。中，竹仲翻。 於是詔下尙書召邕詰狀。 下，遐稼翻；下是下同。詰，去吉翻。 邕上書曰：臣實愚戇， 戇，陟降翻。 不顧後害，陛下不念忠臣直言，宜加掩蔽，誹謗卒至， 卒，讀曰猝。 便用疑怪。臣年四十有六，孤特一身，得託名忠臣，死有餘榮，恐陛下於此不復聞至言矣！ 復，扶又翻。 於是下邕質於雒陽獄，劾以仇怨奉公，議害   大臣，大不敬，棄市。 誣邕以請託不聽，志欲中傷，爲仇怨奉公之吏。三公九卿皆大臣也。劾，戶槪翻，又戶得翻。 事奏，中常侍河南呂強愍邕無罪，力爲伸請， 爲，于僞翻。 帝亦更思其章，有詔：減死一等，與家屬髡鉗徙朔方，不得以赦令除。陽球使客追路刺邕， 刺，七亦翻。 客感其義，皆莫爲用。球又賂其部主， 部主，州牧郡守也。 使加毒害，所賂者反以其情戒邕，由是得免。	1
可人无俗韵，之子故清门。直节豫章后，高名唯室孙。早知文律令，还要学根原。逆旅能频过，何妨坐达昏。	0
癸丑，魏主如懷朔鎭；己未，如武川鎭；辛酉，如撫宜鎭；甲子，如柔玄鎭； 此六鎭自西徂東之次第也。水經註：懷朔鎭城在漢光祿城東北。考其地當在漢五原稒陽塞外。杜佑曰：在馬邑郡北三百餘里。武   川鎭城在白道中溪水上。白道在陰山之北，又北出大漠。柔玄鎭在于延水東。于延水出塞外柔玄鎭西長川城南小山，東南流，逕漢代郡且如縣故城南，則魏柔玄鎭城在漢且如縣西北塞外也。且，音子閭翻。撫冥鎭城，未考其地。若以前說六鎭自五原抵濡源分置於三千里中，則撫冥當在武川柔玄之間，相距各五百里；據前高閭之說，則相距各一百七十許里耳。按北史，宜當作冥。 乙丑，南還；辛未，至平城。	1
帝在灵坛，大明登光。天回云粹，穆穆皇皇。金奏九夏，圭陈八芗。旷哉动植，如熙春阳。	0
醉走白云来，倒提铜尾秉。引个碧眼奴，担著独壶瘿。自言秦世事，家住葛洪井。不读黄庭经，岂烧龙虎鼎。独立都市中，不受俗人请。欲携霹雳琴，去上芙蓉顶。吴牛买十个，溪田耕半顷。种秫酿白醪，总是仙家境。醉卧松荫下，闲过白云岭。要去即便去，直入秋霞影。	0
彧見上勤於聽受，百僚奏請，多有煩碎，上疏諫曰：臣聞上古聖帝，莫過唐虞，不爲叢脞，是謂欽明。 書：元首叢脞哉。孔安國曰：叢脞，細碎無大略。馬云：叢，總也；脞，小也。堯典曰：放勳欽明文思。脞，倉果翻。 舜任五臣， 孔子曰：舜有臣五人而天下治。孔安國曰：五臣，禹稷契皋陶伯益。 堯咨四岳， 孔安國曰：四岳，卽羲和之四子，分掌四岳之諸侯。 垂拱無爲，天下以治。 治，直吏翻；下同。 所謂勞於求賢，逸於任使。比見陛下留心治道， 比，毗至翻。治，直吏翻。 無憚疲勞，亦由羣官懼罪，不能自決，取判天旨， 判，決也。 聞奏過多。乃至營造細小之事，出給輕微之物，一日之內，酬答百司。至乃日旰忘食，夜分未寢， 旰，古按翻，日晏也。夜分，半夜也。 動以文簿憂勞聖躬。伏願察臣至言，少減煩務， 少，詩沼翻。 若經國大事，非臣下裁斷者，伏願詳決， 斷，丁亂翻。 自餘細務，責成所司；則聖體盡無疆之壽，臣下蒙覆育之賜。 覆，敷救翻。 上覽而嘉之，因曰：柳彧直士，國之寶也。	1
冬，十月，西燕主沖遣尙書令高蓋帥衆五萬伐後秦，戰于新平南，蓋大敗，降於後秦。 帥，讀曰率。降，戶江翻。 初，蓋以楊定爲子，及蓋敗，定亡奔隴右，復收集其舊衆。 張：衆下脫定佛奴之孫也六字。定爲西燕禽，財六月耳。復，扶又翻。	1
丁丑，寶大赦，凡與會同謀者，皆除罪，復舊職；論功行賞，拜將軍封侯者數百人。遼西王農骨破見腦，寶手自裹創， 創，初良翻。 僅而獲濟。以農爲左僕射，尋拜司空領尙書令。餘崇出自歸，寶嘉其忠，拜中堅將軍，使典宿衞。贈高陽王隆司徒，諡曰康。	1
渔竿消日酒消愁，一醉忘情万事休。却恨韩彭兴汉室，功成不向五湖游。花满西园月满池，笙歌摇曳画船移。如今暗与心相约，不动征旗动酒旗。	0
横笛声转悲，羽觞酣欲别。举目叩关远，离心不可说。边陲劳帝念，日下降才杰。路极巴水长，天衔剑峰缺。单车动夙夜，越境正炎节。星桥过客稀，火井蒸云热。阴符能制胜，千里在坐决。始见儒者雄，长缨系馀孽。	0
云鬟枕落困春泥，玉郎为碾瑟瑟尘。闲教鹦鹉啄窗响，和娇扶起浓睡人。银瓶贮泉水一掬，松雨声来乳花熟。朱唇啜破绿云时，咽入香喉爽红玉。明眸渐开横秋水，手拨丝簧醉心起。台时却坐推金筝，不语思量梦中事。	0
马军骁骑试楼船，见说倾城出道边。元帅留台都赏赐，一时百万喝金钱。	0
霜飘枫叶满长郊，家指西山旧结茅。访我谪居龙失水，怜君行路鸟焚巢。仲尼未免遭儒戏，杨子何烦解客嘲。归去豫章泉石好，不知徐孺与谁交。	0
精芽巧制自元丰，漠漠飞云绕戏龙。北焙新成圆月样，内廷初启绛囊封。先春入贡来千里，中使传宣下九重。自省何功蒙上赐，青蒿应为倚长松。	0
归去思陶令，安时似子舆。近知园可灌，唯恐菊相疏。酒幸浓如珀，诗令价重渠。看花随早晚，何必更因徐。	0
楼头小圃径斜通，种竹休教势倚空。好是故庐犹在眼，未应脩筱障西风。	0
故园溪上雪中别，野馆门前云外逢。白发渐多何事苦，清阴长在好相容。迎风几拂朝天骑，带月犹含度岭钟。更忆葛洪丹井畔，数株临水欲成龙。	0
阴阴老木匝平湖，想见房公用意初。眼底园池那有此，胸中丘壑故须渠。风流正自能传世，成败应难尽信书。万里兹游销客恨，不辞一赏醉春馀。	0
九枝应并耀，午夜忽潜然。景集青山外，萤分碧草前。辉华侵月影，历乱写星躔。望极高楼上，摇光满绮筵。	0
冷烛无烟绿蜡乾，芳心犹卷怯春寒。一缄书劄藏何事，会被东风暗拆看。	0
老去愧妻儿，冬来有劝词。煖寒从饮酒，冲冷少吟诗。战胜心还壮，斋勤体校羸。由来世间法，损益合相随。	0
乙亥，以王衍爲司徒。衍說太傅越曰： 說，輸芮翻；下同。 朝廷危亂，當賴方伯，宜得文武兼資以任之。乃以弟澄爲荆州都督，族弟敦爲靑州刺史， 考異曰：晉春秋：王衍言於太傅越，以王澄爲荆州，敦爲揚州，據吳楚以爲形援，越從之。於是澄敦同發，越餞之。敦傳，自靑州入爲中書監，東海王越誅繆播後，始出爲揚州。播死在永嘉三年三月，此年越在許昌，不在洛，故以晉書爲定。 語之曰：荆州有江漢之固，靑州有負海之險，卿二人在外而吾居中，足以爲三窟矣。 戰國策：馮煖謂孟嘗君曰：狡兔有三窟，僅得免其死耳。其後敦澄自相魚肉，衍亦死於石勒，三窟安在哉！是以忠臣國爾忘家，蓋國安則家亦安也。陸佃埤雅曰：俗云兔營窟，必背丘相通，所謂狡兔三窟。語，牛倨翻。 澄至鎭，以郭舒爲別駕，委以府事。澄日夜縱   酒，不親庶務，雖寇戎交急，不以爲懷。舒常切諫，以爲宜愛民養兵，保全州境，澄不從。 爲王澄不能保荆州張本。	1
千年道在高僧传，未论诗人更有评。曾著文章原大道，独推性命济群生。白云已锁山间寺，流水空传世上名。林远不闻钟磬作，五更幽鸟转春声。	0
苍烟乔木古台荒，下见蓬瀛六月凉。过雨谁知非峡女，好风应是为襄王。欢来未放流年老，事去却寻陈迹伤。飘泊南游未能返，兴来回首独凄凉。	0
商于留异绩，河洛贺新迁。朝选吾公守，时推杜尹贤。如纶披凤诏，出匣淬龙泉。风雨交中土，簪裾敞别筵。清明人比玉，照灼府如莲。伫报司州政，徵黄似颖川。	0
朝骑五花马，谒帝出银台。秀色谁家子，云车珠箔开。金鞭遥指点，玉勒近迟回。夹毂相借问，疑从天上来。蹙入青绮门，当歌共衔杯。衔杯映歌扇，似月云中见。相见不得亲，不如不相见。相见情已深，未语可知心。胡为守空闺，孤眠愁锦衾。锦衾与罗帏，缠绵会有时。春风正澹荡，暮雨来何迟。愿因三青鸟，更报长相思。光景不待人，须臾发成丝。当年失行乐，老去徒伤悲。持此道密意，毋令旷佳期。	0
小桃著子可怜渠，疏处全疏无处无。并缀一梢三十颗，缒枝欲折没人扶。	0
正月，癸酉朔，太后始受尊號於萬象神宮， 漢哀帝自稱陳聖劉太平皇帝，尊號蓋昉於此。太后以女主而受尊號，尤爲非古。是後玄宗自先天三年至天寶十三載，五十年間，六受徽號，人主遂視爲故常矣。 旗幟尙赤。 幟，昌志翻。 甲戌，改置社稷於神都。辛巳，納武氏神主于太廟；唐太廟之在長安者，更命曰享德廟。 更，工衡翻。考異曰：按實錄，此年三月己卯改唐太廟爲享德廟。據此已祔武氏七廟主，不當至三月方改唐廟。新本紀，元年十月辛未，改唐太廟爲享德廟，以武氏七廟爲太廟。今從唐統紀。 四時唯享高祖已下，餘 章：十二行本餘上有三廟二字；乙十一行本同；孔本作四廟；張校云，餘上脫四廟二字。 四室皆閉不享。 四室：宣帝元帝光帝景帝也。 又改長安崇先廟爲崇尊廟。 垂拱四年，立崇先廟。 乙酉，日南至，   大享明堂，祀昊天上帝，百神從祀， 從，才用翻。 武氏祖宗配饗，唐三帝亦同配。	1
春，正月，己巳，遷太廟神主於洛陽。甲戌，帝發大梁。壬申，以博王友文爲東都留守。 梁以大梁爲東都。 己卯，帝至洛陽；庚寅，饗太廟；辛巳，祀圜丘，大赦。	1
夏，六月，丁卯，沛太后郭氏薨。	1
炎夏天颇热，侬门对溪住。摇荡采莲舟，深处疑风露。	0
前上大將軍京兆史萬歲，坐事配敦煌爲戍卒， 敦煌郡，瓜州。敦，徒門翻。 詣榮定軍門，請自効，榮定素聞其名，見而大悅。壬戌，將戰，榮定遣人謂突厥曰：士卒何罪而殺之！但當   各遣一壯士決勝負耳。突厥許諾，因遣一騎挑戰。 騎，奇寄翻；下同。挑，徒了翻。 榮定遣萬歲出應之，萬歲馳斬其首而還。 還，音旋，又如字。 突厥大驚，不敢復戰， 復，扶又翻。 遂請盟，引軍而去。	1
淮楚年年一番秋，西风惯识古谯楼。金汤城壁休清野，玉帐英雄未白头。霜草万家人冷落，冻云千叠雁绸缪。中原目即难修整，且对屯兵说近愁。	0
今晨霜露肃，爱此群山秋。夭桃薄照日，乃是丹枫稠。草花无名字，正类黄菊幽。一筇步涧阿，聊复舒我眸。雁声一何高，渺渺关山愁。林间有橡栗，岁晚行可收。	0
蟠踞祠前得地，生长石间弃才。子美咏歌不足，之罘苦招未来。	0
万里乾坤尚侧身，诸公青眼拂埃尘。平生毛颖义相许，今日方兄情稍亲。信有朱弦能使鬼，肯将拱璧暗投人。不妨岁晚留行色，梅柳梢头已报春。	0
去时数点雨，归时数片雪。雨雪两不多，山路双清绝。	0
丙子，以丹楊尹劉秀之爲尙書右僕射。	1
裴行儉軍旣還，突厥阿史那伏念復自立爲可汗， 復，扶又翻。杜佑曰：伏念，頡利從兄之子。 與阿史德溫傅連兵爲寇。癸巳，以行儉爲定襄道大總管，以右武衞將軍曹懷舜幽州都督李文暕爲副，將兵討之。 暕，古限翻。將，卽亮翻。	1
飞廉驱铁骑，万雨飞落地。烟淡松自苍，风起竹似醉。倚窗横膝琴，政有作诗意。白鸟忽飞来，点破一山翠。	0
白鹭栖烟一点明，皎然压倒语全清。莫言后代无人继，仗锡行将擅此名。	0
癸未，詔以太常樂工皆前代因罪配沒，子孫相承，多歷年所， 所謂樂戶也。 良可哀愍；宜並蠲除爲民， 蠲，吉淵翻。 且令執事，若仕宦入流， 令，力丁翻。入流者爲流內官。 勿更追集。	1
入门疑是洞中天，有此人间事两全。深窈高明俱要景，安閒荣盛未衰年。轩窗处鹤千层竹，风雨催诗十亩莲。闻道从今毕婚嫁，阴功专为子孙传。	0
西师万众几时回，哀痛天书近已裁。文吏何曾重刀笔，将军犹自舞轮台。几时拓土成王道，从古穷兵是祸胎。陛下好生千万寿，玉楼长御白云杯。	0
兰生百末，申以贰觞。神具醉止，烂其容光。遗我丰年，万亿及秭。俾民驩康，以洽百礼。	0
承平世，嘉祐壬寅。九月上旬辛。酒醪香旨，谷实丰珍。宗祀敞中宸。宾延上帝五方神。以严亲。诚心通杳杳，文物盛彬彬。金声玉色，和奏翕铿纯。荡无垠。天地一洪钧。明天子、至化深仁。一意奉精禋。感时怵惕，即事恭夤。用孝教斯民。多仪举，大恩沦。福来臻。清风动阊阖，皓气下天津。币诚玉腆，朱燎焜槱薪。积欢欣。皇历万斯春。	0
掉臂论交俗久讹，夫君高意遏颓波。蕣华暮落松凌雪，借问凋芳校几何。	0
太平公史萬歲還自大斤山，楊素害其功，言於上曰：突厥本降， 厥，九勿翻。降，戶江翻。 初不爲寇，來塞上畜牧耳。遂寢之。萬歲數抗表陳狀， 陳其功狀也。數，所角翻。 上未之悟。上廢太子，方窮東宮黨與。上問萬歲所在，萬歲實在朝堂， 朝，直遙翻。 楊素曰：萬歲謁東宮矣！以激怒上。上謂爲信然，令召萬歲。時所將將士在朝堂稱冤者數百人， 令，力丁翻。將，卽亮翻；下同。 萬歲謂之曰：吾今日爲汝極言於上，事當決矣。 爲，于僞翻。 旣見上，言將士有功，爲朝廷所抑！詞氣憤厲。上大怒，令左右㩧殺之。 㩧，弼角翻，又匹角翻，擊也。 旣而追之，不及，因下詔陳其罪狀，天下共冤惜之。	1
初，宇文肱從鮮于脩禮攻定州，戰死於唐河。 魏收志：定州中山郡唐縣有唐水。水經：唐水導源盧奴縣西北，東流至唐城西北隅，堨而爲湖，其水南入小溝，下注滱水。 其子泰在脩禮軍中，脩禮死，從葛榮；葛榮敗，爾朱榮愛泰之才，以爲統軍。 宇文泰事始此。	1
太后徵于安遠爲尙食奉御，擢吉頊爲右肅政中丞。	1
两脚垂天际，愁云惨不休。寻幽抱奇癖，欲继斜川游。中原苦兵革，谁能障倒流。野老且吞声，踪迹逐閒鸥。策杖过短壑，蜡屐登高邱。临风一长啸，慨然伊吕俦。神交溯二子，新诗远寄酬。鱼缄生春色，风流似旧否。恰喜心期合，且缓杞人忧。我曹非天厄，伐木友声求。	0
新来霄汉冥鸿客，旧日风云振鹭行。脱下戏衫优便散，惊回客枕梦何长。莫将吴蜀分岐路，政把乾坤作醉乡。惟有葵倾心不死，清魂几到殿中央。	0
古说云香雨亦香，天工岂是色苍苍。寸瓢假手何烦靖，斗酒开眉不换凉。?■已欣登杵臼，绤絺渐可纳巾箱。拟赓周雅鱼丽什，堆案文书未暇皇。	0
一封无己帖，两首乐天诗。	0
人在坤维久覆醯，故教使节出天西。后来武库成清职，平日家风归品题。欲见流钱凭马策，稍闻刮膜待金篦。鸰原曾冠仙鳌顶，应觉人间太华低。	0
初，隋煬帝作東都， 見一百八十卷大業元年。煬，羊亮翻。 無外城，僅有短垣而已，至是，鳳閣侍   郞李昭德始築之。	1
一笈携归紫阁峰，马蹄闲慢水溶溶。黄昏后见山田火，胧?时闻县郭钟。瘦竹迸生僧坐石，野藤缠杀鹤翘松。钓矶自别经秋雨，长得莓苔更几重。	0
昔在龙门侧，谁想凤鸣时。雕琢今为器，宫商不自持。巴人缓疏节，楚客弄繁丝。欲作高张引，翻成下调悲。	0
澹澹烟覆渚，呜呜角收声。白毫万丈光，下注千山倾。良夜三五时，玉楼十二城。皇天老眼开，碧湛双瞳睛。窥我读书窗，徘徊到天明。风从树头来，挟我入太清。飞萤转蒿丛，熠耀徒营营。露气下庭宇，秀爽凌冠缨。以兹无尽景，对此不平鸣。不如使云遮，寂历忘吾情。	0
深居毒歊烦，沸鼎游群鱼。金凉念何许，颇欲膏吾车。行行有佳处，舍南得精庐。方塘水泠泠，嘉树阴疏疏。寒光四围之，气象豁以舒。清浊本相形，暑去不待除。赤脚踏潺湲，褫带凌空虚。杯盘固草草，言归且徐徐。山僧擅幽胜，意轻南面孤。久矣不复贵，厌弃同污渠。贵人便宴安，大第如清都。华堂贮窈窕，高门列车徒。往往慕閒旷，偶此乐有馀。蛇蚿漫相怜，鹏鴳端异趋。不如听鸣禽，劝我提胡卢。	0
初，高帝病甚，人有惡樊噲云：黨於呂氏，卽一日上晏駕， 師古曰：惡，謂毀譖，言其罪惡也，音如字。晏駕者，天子當晨起早作；而忽崩殞，不出臨朝，凡臣子之心，猶謂宮車晚出也。 欲以兵誅趙王如意之屬。帝大怒，用陳平謀，召絳侯周勃受詔床下，曰：陳平亟馳傳載勃代噲將；平至軍中，卽斬噲頭！二人旣受詔，馳傳，未至軍， 如淳曰：四馬，高足爲置傳，中足爲馳傳。律；諸當乘傳及發駕置傳，皆持尺五寸木傳信，封以御史大夫印章。其乘傳，參封之；參，三也。有期會，累封兩端，端各兩封，凡四封也。傳，株戀翻。 行計之曰：樊噲，帝之故人也，功多；且又呂后弟呂�之夫， �，音須。師古曰：行計，謂於道中行且計也。 有親且貴。帝以忿怒故欲斬之，則恐後悔；寧囚而致上 章：甲十五行本重上字；乙十一行本同；孔本同；退齋校同。 自誅之。未至軍，爲壇，以節召樊噲。噲受詔，卽反接， 師古曰：反縛兩手也。 載檻車傳詣長安； 傳，柱戀翻，遞也。 而令絳侯勃代將，將兵定燕反縣。	1
灾变儒生不合闻，谩将刀笔指乾坤。偶然留得阴阳术，闭却南门又北门。	0
一去一万里，千知千不还。崖州何处在？生度鬼门关。	0
一邑临襄汉，青衫正少年。二毛侵鬓发，披雾始窥天。三接龙光远，曈昽白日边。四门方杂还，羔雁贲林泉。五斗安微禄，虽贫志浩然。六韬聊自试，有策佐平燕。七札穿强弩，诸君必凯旋。八荒驰贡篚，恩旨罢戈鋋。九九期君用，惭非命世贤。十官何敢望，于此卜归田。	0
陳忠薦汝南周燮南陽馮良學行深純， 行，下孟翻。 隱居不仕，名重於世；帝以玄纁羔幣   聘之； 玄，黑色。纁，淺絳色。周官考工記曰：三入爲纁。爾雅：三染謂之纁。孔穎達曰：束帛，十端也。端則二丈。十端，六玄四纁。五兩，三玄二纁。纁是地色，玄是天色。賢曰：禮，卿執羔。董仲舒春秋繁露曰：凡贄，卿用羔，羔有角而不用，執之不鳴，殺之不嗥，類死義者；羔飮其母必跪，類知禮者：故以爲贄。纁，許云翻。 燮宗族更勸之曰：夫脩德立行，所以爲國， 更，工衡翻。行，下孟翻。爲，于僞翻。 君獨何爲守東岡之陂乎？ 燮居汝南安城，有先人草廬，結于岡畔，下有陂田，常肆勤以自給。 燮曰：夫脩道者度其時而動，動而不時，焉得亨乎！ 賢曰：亨，通也。書曰：慮善而動，動惟厥時。度，徒洛翻。焉，於虔翻。 與良皆自載至近縣，稱病而還。	1
来往吴松二十春，五湖烟月旧知津。高秋枫落哦佳句，斜日江边脍细鳞。谁解扁舟载西子，独怜茶灶老诗人。自惭遮日长安道，深愧渔蓑浪漫身。	0
匆匆前日贺书云，那似今朝笑语亲。年例一来窥雪样，岁寒同此见天真。梅间蜂阵长围日，松下鸱蹲反嚇人。一碗檑茶未忘本，三杯薄酒不能神。	0
遥思葭菼际，寥落楚人行。高鸟长淮水，平芜故郢城。使车听雉乳，县鼓应鸡鸣。若见州从事，无嫌手板迎。	0
望中白鸟入空无，一带青山似画图。宿雨初醒云半敛，垂杨微困水平铺。	0
云头电掣如金索。须臾天尽帏幕。一凉恩到骨，正骤雨、盆倾檐角。桃笙今夜难禁也，赖醉乡、情分非薄。清梦何处托。又只是、故园篱落。	0
遥林带雪迷村疃，伶俜一马行无伴。故人家住丁坂头，停骖邂逅成清款。犯寒知我犹空腹，地炉然薪架红玉。花瓷汤酒欲生香，竹外庖厨闻剁肉。夫君不有中馈贤，咄嗟办此何神速。酒酣意气悲荆棘，尚忆朱甍旧时宅。豺狼得志竟何成，至今人骨如霜白。乱离少有阖门在，漂荡俄惊五年隔。数亩荒田已失耕，一间茅屋仍留客。客情主意欢难尽，短腊穷冬春欲近。明朝分手更愁人，且覆清觞莫留剩。	0
桃花红雨柳花绵，风物愁予重惘然。满目江山分楚越，旧游池馆锁尘烟。朝云漠漠今安在，夜月荒荒空自圆。只有雪衣孤鹤在，竹间曾共耸吟肩。	0
两崖限东西，里有一带天。老蟾更多事，驾月下潺湲。	0
遥知郡斋夜，冻雪封松竹。时有山僧来，悬灯独自宿。	0
展转檐前睡不成，一床山月竹风清。虫声促促催乡梦，桂影高高挂旅情。祸福既能知倚伏，行藏争不要分明。可怜任永真坚白，净洗双眸看太平。	0
九壤卧龙呼不起，乳臭谈兵空满耳。书生未识玉帐经，且抱此图究终始。姬家出车咏，嬴家小戎诗。卫家武刚捍突骑，马家偏厢走羌夷。只今车阵无人识，天狗横空洒腥血。胡人以鞍马为家，谁遇奔冲展奇策。豫章先生今孔明，胸中森罗万甲兵。天衡地轴妙绝识，内阵外阵何纵横。千枝绿沈列虓虎，万臂黄閒张白羽。人言险野难用车，公独规模掩前古。车攻图，车攻说，八采眉前曾进彻。世人苦谤陈涛斜，却向齐门空鼓瑟。今朝朱轓富川头，绝江以北瞻神州。李纲政要讲车战，南渡勋业应可收。泾水黄，铁山碎，双轮快碾幽燕地。朗诵先王复古篇，他时此笔犹能继。	0
贾生年最少，儒行汉庭闻。拜手卷黄纸，回身谢白云。故关无去客，春草独随君。淼淼长淮水，东西自此分。	0
秋，七月，辛未，巴東民苻昇等斬峽口城主公孫晃，降於王琳。 將，卽亮翻。降，戶江翻。考異曰：典略作丙戌。今從梁書。 謝答仁任約進攻侯叡，破之，拔其三壘。於是兩岸十四城俱降。紀不獲退， 諸城已降，江陵兵斷道，故不獲退。 順流東下，遊擊將軍 章：十二行本軍下有南陽二字；乙十一行本同；孔本同；退齋校同。 樊猛追擊之，紀衆大潰，赴水死者八千餘人，猛圍而守之。上密敕猛曰：生還，不成功也。猛引兵至紀所，紀在舟中繞牀而走，以金囊擲猛曰：以此雇卿，送我一見七官。猛曰：天子何由可見！殺足下，金將安之！ 之，往也。 遂斬紀及其幼子圓滿。陸法和收太子圓照兄弟三人送江陵。上絕紀屬籍，賜姓饕餮氏。 饕，他刀翻。餮，他結翻。貪財爲饕，貪食爲餮，以帝鴻氏不才子比紀也。 下劉孝勝獄，已而釋之。 紀之稱帝舉兵，劉孝勝實鼓成之，此而不誅，亦失刑也。下，遐嫁翻。 上使謂江安侯圓正曰：西軍已敗，汝父不知存亡。意欲使其自裁。 圓正見囚，見上卷簡文帝大寶二年。 圓正聞之號哭，稱世子不絕聲。 咎圓照之誤紀也。號，戶刀翻。 上頻使覘之，知不能死，移送廷尉獄，見圓照，曰：兄何乃亂人骨肉，使痛酷如此！圓照唯云計誤。上並命絕食於獄，至齧臂啖之，十三日而死，遠近聞而悲之。 覘，丑廉翻，又丑豔翻。齧，魚結翻。啖，徒敢翻，又徒濫翻。	1
云峰满目放春晴，历历银钩指下生。自恨罗衣掩诗句，举头空羡榜中名。	0
羅憲被攻凡六月， 被，皮義翻。 救援不到，城中疾病太半。或說憲棄城走， 說，輸芮翻；下布說同。 憲曰：吾爲城主，百姓所仰；危不能安，急而棄之，君子不爲也，畢命於此矣！陳騫   言於晉王，遣荆州刺史胡烈將步騎二萬攻西陵以救憲，秋，七月，吳師退。晉王使憲因仍舊任，加陵江將軍， 沈約志：魏置陵江將軍，爲四十號之首，言欲陵駕江流，以蕩平吳會也。 封萬年亭侯。	1
郊原千里望，好是暮秋时。欲尽登临兴，惟应杖屦宜。鹗雕方得意，燕雀彼焉知。黄犬苍鹰去，谁家年少儿。	0
宿鹭栖身，飞鸿点泪，不堪更是重阳到。一襟无处著凄凉。倚阑看尽斜阳倒。瘦减难丰，悲伤易老，淡觞消得黄花笑。画眉人去玉篦存，浓愁如黛凭谁扫。	0
深山五月清无暑，露气漙空午夜寒。草际鸣蛩更强聒，满怀秋思寄毫端。	0
清川带长薄，车马去闲闲。流水如有意，暮禽相与还。荒城临古渡，落日满秋山。迢递嵩高下，归来且闭关。	0
幽州牧劉虞到部，遣使至鮮卑中，吿以利害，責使送張舉張純首，厚加購賞。丘力居等聞虞至，喜，各遣譯自歸。舉純走出塞，餘皆降散。虞上罷諸屯兵， 上，時掌翻，奏也。 但留降虜校尉公孫瓚，將步騎萬人屯右北平。 瓚以石門之捷，自騎都尉拜降虜校尉。降，戶江翻。校，戶敎翻。 三月，張純客王政殺純，送首詣虞。公孫瓚志欲掃滅烏桓，而虞欲以恩信招降，由是與瓚有�。 爲後初平四年瓚殺虞張本。	1
三湘迁客思悠哉。樽俎定常开。云雨未消歌伴，山川忍对离杯。他年来此，贤侯未去，忍话先回。好在江南山色，恁时重上高台。	0
甲辰，以淮寧節度使李希烈兼平廬淄靑兗鄆登萊齊州節度使，討李納；又以河東節度使馬燧兼魏博澶相節度使；加朔方邠寧節度使李懷光同平章事。 前此改淮西節度爲淮寧軍。鄆，音運。燧，音遂。澶，時連翻。相，息亮翻。邠，卑旻翻。	1
丙辰，劉知俊及佑國節度使王重師大破岐兵于幕谷， 幕谷，卽漠谷。 晉蜀兵皆引歸。	1
星汉离宫月出轮，满街含笑绮罗春。花前每被青蛾问，何事重来只一人。	0
食粟淡有味，饮泉甘且清。粟白来天市，泉美汲官城。斜晖转西窗，饥肠蚯蚓鸣。暂时箪瓢趣，无计丘壑情。华堂发八珍，甘鲜杂咸腥。挟取既不专，弃馀饲苍蝇。何如简且易，月夜泛瑶琼。快汲不留咽，殊胜豆与粳。井冽有真甘，复不糁藜羹。	0
初，燕淸河王會聞魏軍東下，表求赴難， 難，乃旦翻。 燕主寶許之。會初無去意， 初無去龍城   之意也。 使征南將軍庫傉官偉建威將軍餘崇將兵五千爲前鋒。崇，嵩之子也。 餘嵩見上卷孝武帝太元二十一年。傉，奴沃翻。 偉等頓盧龍近百日， 遼東新昌縣有盧龍山，唐爲平州盧龍縣，慕容令所謂守肥如之險，卽其地也。此遼東新昌，後人置於漢遼西郡界，非漢舊郡縣地也。近，其靳翻。 無食，噉馬牛且盡；會不發。寶怒，累詔切責；會不得已，以治行簡練爲名，復留月餘。 治，直之翻。復，扶又翻。 時道路不通，偉欲使輕軍前行通道，偵魏強弱，且張聲勢； 偵，丑鄭翻。 諸將皆畏避不欲行。餘崇奮曰：今巨寇滔天，京都危逼， 京都，謂中山。 匹夫猶思致命以救君父，諸君荷國寵任，而更惜生乎！ 荷，下可翻。 若社稷傾覆，臣節不立，死有餘辱；諸君安居於此，崇請當之。偉喜，簡給步騎五百人。崇進至漁陽，遇魏千餘騎。崇謂其衆曰：彼衆我寡，不擊則不得免。乃鼓譟直進，崇手殺十餘人。魏騎潰去，崇亦引還，斬首獲生，具言敵中闊狹，衆心稍振。會乃上道徐進， 上，時掌翻。 是月，始達薊城。 薊，音計。	1
蘧然真梦午钟回，独倚风轩数落梅。鼻观得香无处觅，僧窗寂寂定初开。	0
五月，丙申，以冀州十郡封曹操爲魏公， 時以冀州之河東河內魏郡趙國中山常山鉅鹿安平甘陵平原凡十郡爲魏國。 以丞相領冀州牧如故。又加九錫：大輅戎輅各一，玄牡二駟；袞冕之服，赤舃副焉； 毛萇曰：赤舃，人君之盛屨也；釋舃，複履也。鄭玄曰：複下曰舃。鄭衆曰：舃有三等，赤舃爲上，冕服之舃。 軒縣之樂，六佾之舞； 周禮：樂縣之位，王宮縣，諸侯軒縣。鄭衆曰：宮縣，四面縣；軒縣，去其一面。縣，讀曰懸。舞佾之數，天子八，諸侯六。杜預曰：八佾，八八六十四人；六佾，六六三十六人。服虔曰：天子八八，諸侯六八，大夫四八，士二八。宋傅隆曰：鄭伯納晉悼公女樂二八，晉以一八賜魏絳。此樂以八人爲列之證也。佾，音逸。 朱戶以居；納陛以登；虎賁之士三百人；鈇鉞各一；彤弓一，彤矢百，玈弓十，   玈矢千； 玈與盧同，黑色也。 秬鬯一卣，珪瓚副焉。	1
叔慎骑乌马，僧伽把漆弓。唤取长安令，共猎北山熊。	0
暖拥红炉火，闲搔白发头。百年慵里过，万事醉中休。有室同摩诘，无儿比邓攸。莫论身在日，身后亦无忧。	0
朱门好景多，寒月动情憀。炉炭蹲红兽，裘花斗紫貂。管弦多盏困，风雪玉衔骄。谁似天人福，皆从积善招。	0
倚楼一霎酒旗风。	0
楚客停桡太守知，露凝丹叶自秋悲。蟹螯只恐相如渴，鲈鲙应防曼倩饥。风捲曙云飘角远，雨昏寒浪挂帆迟。离心更羡高斋夕，巫峡花深醉玉卮。	0
翠眉重扫。后房深、自唤小蛮娇小。绣带罗垂，报浓妆才了。堂虚夜悄。但依约、鼓箫声闹。一曲梅花，尊前舞彻，梨园新调。高阳醉、玉山未倒。看鞋飞凤翼，钗梁微袅。秋满东湖，更西风凉早。桃源路杳。记流水、泛舟曾到。桂子香浓，梧桐影转，月寒天晓。	0
永定元年丁丑五五七是年十月受禪，始改元永定。自十月以前，猶是梁太平二年。	1
锦字龙梭织锦篇，凤皇文采间非烟。并他时世新花样，虚费工夫不直钱。	0
红软榴花脸晕，绿愁杨柳眉疏。日长院宇闲消遣，荔子赌樗蒲。莹雪凉衣乍浴，裁冰素扇新书。绣香熏被梅烟润，枕簟碧纱厨。	0
低折沧州簿，无书整两春。马从同事借，妻怕罢官贫。道僻收闲药，诗高笑故人。仍闻长吏奏，表乞锁厅频。	0
天人谁道不相关，方寸精诚极际蟠。绿简赤文宣读顷，青秧白水立谈间。昔沾一溉犹衡虑，今卜三登始解颜。野老放锄相劳苦，官租堪了债堪还。	0
碧海明初日，青山破宿烟。寒阴都辟易，芳景正澄鲜。屋角禽声姹，池塘蝶影翩。春光吾负汝，今日一欣然。	0
祖后重寿，亲闱并崇。骈庆联休，申景铺鸿。叠璧交辉，多仪焕丛。亿万斯年，福禄攸同。	0
梯山七千丈，接迹上清虚。钟杂钧天奏，僧参梵帝居。摄衣鹏展背，洒墨雁添书。今日登高眼，平生总不如。	0
螓首蛾眉天上人，不知何事到红尘。神霄蕊笈今谁侍，紫府琪花不敢春。无梦去陪王母宴，前生多是紫虚身。寄言寻取蓬莱路，风送双鸾上太旻。	0
万山衮衮尽东来，高处犹存百尺台。回首旧时张乐地，一杯重与酹苍苔。	0
峭拔神仙宅，来寻烟水重。深应盘九地，高不让群峰。瞻对奇胜画，扪缘直岂容。几时莲叶下，终古鲜纹封。往事云难问，无言路有踪。桥山杳何处，侍从此攀龙。	0
肇公孙之璇源兮玄鸟降而生商，并禹稷之圣贤兮实惟桓拨之王。历妫姒之世数兮道日跻于武汤，始伐罪于仇饷兮人怨咨而徯来。顾宽仁之宜民兮天俾式于九围，谅除残而代虐兮犹云德之有惭。赖燕翼于孙谋兮治克举于三宗，老成不怨于不以兮隐处不伤于厄穷。世四十有六而下衰兮岂天命之将隳，寔遭家之不嗣兮顾丽色之惟微。念社稷之颠倾兮七庙无所凭依，帝眷在于有周兮抱祭器而焉归。虽白马之见庙兮聊血食于商丘，伟夫子一言兮诚有取于三仁。	0
君有诛茅地，重归一亩宫。身同岩桂老，心似草堂空。昔叹鱼随饵，今欢鹤出笼。吾庐嵩颍畔，亦欲狎樵翁。	0
凤出明时欲览辉，栖桐食竹屡来仪。空山穷谷无丹穴，肯伴鸱鸮共一枝。	0
進部曲將吳匡張璋在外，聞進被害， 被，皮義翻。 欲引兵入宮，宮門閉。虎賁中郞將袁術與匡共斫攻之，中黃門持兵守閤。會日暮，術因燒南宮靑瑣門， 衞瓘曰：靑瑣，門邊靑鏤也。一曰天子門內有眉格再重，裏靑畫曰瑣。考異曰：何進傳作九龍門。今從袁紀。 欲以脅出讓等。讓等入白太后，言大將軍兵反，燒宮，攻尙書闥， 尙書闥，卽尙書門。 因將太后少帝及陳留王，劫省內官屬，從複道走北宮。 將，如字，攜也，挾也。 尙書盧植執戈於閤道窗下，仰數段珪； 數，所具翻。 珪懼，乃釋太后，太后投閤，乃 章：甲十一行本乃作得；乙十一行本同；孔本同。 免。袁紹與叔父隗矯詔召樊陵許相，斬之。紹及何苗引兵屯朱雀闕下，捕得趙忠等，斬之。吳匡等素怨苗不與進同心，而又疑其與宦官通謀，乃令軍中曰：殺大將軍卽 章：甲十一行本卽上有者字；乙十行本同；孔本同；張校同。 車騎也， 時苗爲車騎將軍。 吏士能爲報讎乎？ 爲，于僞翻。 皆流涕曰：願致死！匡遂引兵與董卓弟奉車都尉旻攻殺苗，棄其屍於苑中。紹遂閉北宮門，勒兵捕諸宦者，無少長皆殺之， 少，詩照翻。長，知兩翻。 凡二千餘人，或有無須而誤死者。 須，古鬚字通。 紹因進兵排宮，或上端門屋，以攻省內。 宮之正南門曰端門，省禁也。	1
坡去二百载，尚有遗爱留。孤山领众客，三圄无一囚。吴尹学问人，刀笔盖所羞。惓惓民隐瘼，不翅己戚休。大意师长公，尚德贱智谋。谈文及谈政，俪美襄与脩。	0
護羌校尉貫友卒，以漢陽太守史充代之。充至，遂發湟中羌胡出塞擊迷唐。迷唐迎敗充兵， 敗，補邁翻。 殺數百人。充坐徵，以代郡太守吳祉代之。	1
雾著青旗燕尾斜，轻阴连日遍天涯。上林已暖先催雁，细柳犹疏不碍鸦。积润未妨铿画瑟，薄寒仍欲定流霞。问君何事贪官事，只倚雕章念岁华。	0
丙午，侯景請上幸西州，上御素輦，侍衞四百餘人，景浴鐵數千，翼衞左右。 浴鐵者，言鐵甲堅滑，若以水浴之也。 上聞絲竹，悽然泣下，命景起舞；景亦請上起舞。酒闌坐散， 坐，徂臥翻。 上抱景于牀曰：我念丞相。景曰：陛下如不念臣，臣何得至此！逮夜乃罷。	1
天低江阔水连天，上下周回一色兼。扑雀猎鹰翻白缟，得鲈渔父指青帘。马抛玉勒珑?落，狮欠金铃橘柚添。得句莫嫌呵冻笔，明年岁事已堪占。	0
秋后冬前一月晴，小园佳处日经行。半山木落楼台露，几树霜馀橘柚明。	0
幽深谁掩关，清净自多闲。一雨收众木，孤云生远山。花萎绿苔上，鸽乳翠楼间。岚霭燃香夕，容听半偈还。	0
隋末錢弊濫薄， 言錢之弊也。 至裁皮糊紙爲之，民間不勝其弊。 勝，音升。 至是，初行開元通寶錢，重 章：十二行重上有徑八分三字；乙十一行本同；孔本同；退齋校同。 二銖四參， 按漢書律曆志：權輕重者不失黍絫。應劭註曰：十黍爲絫，十絫爲銖。師古曰：絫，孟音來戈翻。此字讀亦音纍紲之纍。二銖四絫，二百四十黍也。參當作絫，蓋筆誤也。 積十錢重一兩，輕重大小最爲折衷， 衷，竹仲翻。 遠近便之。命給事中歐陽詢撰其文幷書，迴環可讀。 六典：漢書百官表云：給事中亦加官，所加或博士大夫議郞。漢儀注，諸給事中日上朝謁，平尙書奏事，分爲左右，以有事殿中，故曰給事中。魏氏或爲加官，或爲正員。晉氏隸散騎省，宋齊隸集書省；後周天官府置給事中士；隋曰給事郞，唐曰給事中，屬門下省，掌侍奉左右，分判省事。凡百司奏抄，侍中審定，則先讀而署之，以駁正違失。撰其文者，撰爲八分篆隸二體。考異曰：薛璫唐聖運圖云：初進蠟樣，文德皇后掐一甲，故錢上有甲痕云。淩璠唐錄政要云竇皇后。按時竇皇后已崩，文德皇后未立，今皆不取。	1
一奏胡笳客未停，野僧还欲废禅听。难将此意临江别，无限春风葭菼青。	0
洞角丹砂吐锦云，龟毛铅彩瑞氤氲。我来收入县胎鼎，炼到洪濛未剖分。	0
旧节虽龙忌，中都富物华。有行官户柳，无数苑墙花。饮市喧银管，优场隘幰车。街尘盘马燥，树日斗鸡斜。蹋鞠将军第，吹箫贵主家。金丸随落宿，丝障乱朝霞。水暖船争旆，风长鼓应笳。池边人酩酊，殿里客伊亚。画卵宾盘盛，香糜赐品嘉。只应王泽厚，行乐遍天涯。	0
齊東昏侯嬖臣孫文明等，雖經赦令，猶不自安，五月，乙亥夜，帥其徒數百人，因運荻炬，束仗入南北掖門作亂， 荻炬者，束荻爲火炬用也。因運此，遂束兵仗於荻中以入。嬖，卑義翻，又傳計翻。帥，讀曰率。 燒神虎門總章觀，入衞尉府，殺衞尉洮陽愍侯張弘策。 觀，古玩翻。洮陽縣屬零陵郡。洮，音兆。 前軍司馬呂僧珍直殿內，以宿衞兵拒之，不能卻。上戎服御前殿，曰：賊夜來，是其衆少，曉則走矣。 少，詩沼翻。 命擊五鼓，領軍將軍王茂驍騎將軍張惠紹聞難，引兵赴救，盜乃散走，討捕，悉誅之。 擊五鼓，晉檀祗破司馬國璠之故智也。驍，堅堯翻。騎，奇寄翻。難，乃旦翻。	1
广泽去无边，夜程风信偏。疏星遥抵浪，远烧似迎船。响岳猿相次，翻空雁接连。北归家业就，深处更踰年。	0
春水初生乳燕飞，黄蜂小尾扑花归。窗含远色通书幌，鱼拥香钩近石矶。	0
丁巳，齊主登碣石山，臨滄海，遂如晉陽。以肆州刺史斛律金爲太師，乃 章：十二行本乃作召；乙十一行本同；孔本同。 還晉陽，拜其子豐樂爲武衞大將軍， 樂，音洛。 命其孫武都尙義寧公主，寵待之厚，羣臣莫及。 金子羨，字豐樂。武都，光之子也。樂，音洛。	1
十一月，乙卯，分徐州置東徐州，以輔國將軍張讜爲刺史。 張讜時守團城，就置東徐州，以刺史命之。讜，音黨。	1
仲明我友一肝肠，爱子慇勤出妙方。病后药囊真壁垒，老来贝叶是资粮。	0
蔡興宗奉旨慰勞廣陵。興宗與范義素善，收斂其尸，送喪歸豫章。 范義蓋寓居豫章也。蔡興宗之先亦濟陽人。勞，力到翻。斂，力贍翻。 上謂曰：卿何敢故觸王憲？興宗抗言對曰：陛下自殺賊，臣自葬故交，何不可之有！上有慙色。 兄弟朋友，皆天倫也。興宗能不忘故交，而帝忍誅屠同氣，故慙。	1
□□□年酒半酣。知鱼知我静中参。峰六六，径三三。此怀难与俗人谈。	0
三年己巳九○九	1
江梅开似蕊珠宫。报桃李、又春风。蓦岫看前峰。待摘取、横斜盏中。魏林楚岭，素妆清绝，不与众芳同。和月映帘栊。羡几点、施朱太红。	0
秋，七月，乙丑，魏加爾朱榮柱國大將軍錄尙書事。 魏初置柱國大將軍，長孫嵩以開國元勳加此號。	1
地脉寒来浅，恩波住后新。引将诸派水，别贮大都春。幽咽疏通处，清泠迸入辰。渐平连杏岸，旋阔映楼津。沙没迷行径，洲宽恣跃鳞。愿当舟楫便，一附济川人。	0
鹤怨空山久勒文，买船又访武夷君。一声铁笛不知处，但觉满身生白云。	0
洛阳二月三月春，车轮马足飘香尘。金钱散尽花不见，买得桃李犹非真。	0
四海诚斋老，千年百卷诗。不亲门下炙，却恨我生迟。嚼句有何味，班荆坐许时。大羹元淡泊，妙处少人知。	0
斜红照水。似晴空万里。明霞相倚。逐伴笑歌，小立绿槐阴里。诮没些，春气味。纷纷觑著闲桃李。浅浅深深，不满游人意。幽艳一枝，向晚重帘深闭。是青君、爱惜底。	0
平时化力与扶持，莫道春工未肯私。暗有浮香通淡月，瘦无寒叶到空枝。腹中太白何多锦，句下韦郎自不知。阴谷未开公见否，葭灰暖律更烦吹。	0
烟收绿野远连空，戍垒依稀入望中。万里山河星拱北，百年人事水归东。扁舟晚济桃花浪，走马晴嘶柳絮风。乡思正多羁思苦，不须回首问渔翁。	0
枕书午睡正朦胧，云翠风凉透葛中。唤醒一床蝴蝶梦，轧鸦声在隔楼东。	0
暖日菜心稠，晴烟麦穗抽。客心双去翼，归梦一扁舟。废塔巢双鹤，长波漾白鸥。关山明月到，怆恻十年游。	0
时节飞花尽，幽林亦自香。閒来看新水，独立又斜阳。檐角鸟鸣霁，树根鱼就凉。一春风雨过，游事极相妨。	0
丹轮随待十三州，青琐文章汗马牛。喜见钱塘山水好，卜居为有荻花秋。年来游宦无羁束，要醉海棠西入蜀。侯门不惯扑车尘，犹忆画堂红映烛。未易池中甘索寞，乍屈数旬聊自托。牛刀行割武阳城，梦魂已到天章阁。劝君强作岷峨客，莫念凤凰烟景隔。归家重倚望湖楼，依前水浸吴天白。	0
暖谷春光至，宸游近甸荣。云随天仗转，风入御帘轻。翠盖浮佳气，朱楼倚太清。朝臣冠剑退，宫女管弦迎。细草承雕辇，繁花入幔城。文房开圣藻，武卫宿天营。玉醴随觞至，铜壶逐漏行。五星含土德，万姓彻中声。亲祀先崇典，躬推示劝耕。国风新正乐，农器近消兵。道德关河固，刑章日月明。野人同鸟兽，率舞感升平。	0
興勤於政事，延納善言，京兆杜瑾等皆以論事得顯拔，天水姜龕等以儒學見尊禮， 瑾，渠吝翻。龕，口含翻。 給事黃門侍郞古成詵等以文章參機密。 古成，姓也。詵，疎臻翻。 詵剛介雅正，以風敎爲己任。京兆韋高慕阮籍之爲人，居母喪，彈琴飮酒。詵聞之而泣，持劍求高，欲殺之，高懼而逃匿。	1
两峰对起。象阙端门云雾里。千嶂排空。虎节龙旗指顾中。箫韶妙曲。我试与听音韵足。借问谁传。松上清风石上泉。	0
朝日不受雾，晴光似晖晖。忽然快我心，清风为解围。坐见九里松，旌幢碧相依。天竺了在望，上有祥云微。西湖一千顷，圆荷覆青衣。轻舟竞游览，往往俗客稀。幸及新雨霁，欣逢露初晞。水光与山色，高低映郊畿。佳哉气葱郁，观阙何巍巍。谁云门庭远，咫尺永天威。诸公萃俊杰，高论玉麈挥。载酒旨且多，不醉无庸归。馀欢到献酢，滟滟双鸳飞。新诗烂锦段，想见劳心机。顾我虽百拙，续貂重相违。明年若重来，种种当如几。	0
辛丑，殺齊邵陵王寶攸晉熙王寶嵩桂陽王寶貞。 南史齊紀作寶攸，本傳作寶脩。三王皆明帝之子。	1
风前推折千年剑，岩下澄空万古潭。双剑变成龙化去，两溪相并水归南。	0
後秦王萇使求傳國璽於秦王堅 璽，斯氏翻。 曰：萇次應曆數，可以爲惠。堅瞋目叱之曰：小羌敢逼天子，五胡次序，無汝羌名。 胡羯鮮卑氐羌，五胡之次序也。無汝羌名，謂讖文耳。姚萇自謂次應曆數，堅故亦以讖文爲言。瞋，七人翻。 璽已送晉，不可得也！萇復遣右司馬尹緯說堅，求爲禪代； 復，扶又翻。說，輸芮翻。 堅曰：禪代，聖賢之事，姚萇叛賊，何得爲之！堅與緯語，問緯：在朕朝何官？ 朝，直遙翻。 緯曰：尙書令史。 後漢以來尙書有令史十八人，秩二百石。 堅歎曰：卿，王景略之儔，宰相才也，而朕不知卿，宜其亡也。堅自以平生遇萇有恩，尤忿之，數罵萇求死， 數，所角翻。 謂張夫人曰：豈可令羌奴辱吾兒。乃先殺寶錦。 堅自知身死之後，女必當歸姚萇也。 辛丑，萇遣人縊堅於新平佛寺。 年四十八。 張夫人中山公詵皆自殺。後秦將士皆爲之哀慟。 爲，于僞翻。 萇欲隱其名，諡堅曰壯烈天王。	1
洛阳愁绝，杨柳花飘雪。终日行人争攀折，桥下水流呜咽。上马争劝离觞，南浦莺声断肠。愁杀平原年少，回首挥泪千行。	0
荷叶团团茎削削，绿萍面上红衣落。满池明月思啼螀，高屋无人风张幕。	0
伐翳旋开清旷，楼居便觉超然。注目青山有尽，游心碧落无边。	0
剑佩俨如林，齐倾拱北心。渥恩颁美禄，咸濩听和音。一德君臣合，重瞳日月临。歌时兼乐圣，唯待赞泥金。	0
有客有客字子美，白头乱发垂过耳。岁拾橡栗随狙公，天寒日暮山谷里。中原无书归不得，手脚冻皴皮肉死。呜呼一歌兮歌已哀，悲风为我从天来。	0
因嫁单于怨在边，蛾眉万古葬胡天。汉家此去三千里，青冢常无草木烟。	0
秋，七月，旱，饑，井皆竭。	1
我看岳西云，君看岳北月。长怀燕城南，相送十里别。别来千馀日，日日忆不歇。远寄一纸书，数字论白发。	0
三月，乙未，東魏丞相歡入朝于鄴，百官迎於紫陌。 朝，直遙翻。鄴都記：紫陌在鄴城西北五里。 歡握崔暹手而勞之曰：往日朝廷豈無法官，莫肯舉劾。 勞，力到翻。劾，戶槪翻，又戶得翻。 中尉盡心徇國，不避豪強，遂使遠邇肅淸。衝鋒陷陣，大有其人； 陳，讀曰陣。 當官正色，今始見   之。 言聞之古人有當官正色者，今始見崔暹也。 富貴乃中尉自取，高歡父子無以相報。賜暹良馬。暹拜，馬驚走，歡親擁之，授以轡。東魏主宴於華林園， 鄴都倣京洛之制，亦有華林園。 使歡擇朝廷公直者勸之酒；歡降階跪曰：唯暹一人可勸，幷請以臣所射賜物千段賜之。 時於華林園宴射，賜歡物千段。歡請回以賜暹。 高澄退，謂暹曰：我尙畏羨，何況餘人！	1
明堂尉吉 章：十二行本吉上有河南二字；乙十一行本同；孔本同；張校同。 頊聞其謀，以吿合宮尉來俊臣， 高宗總章元年，分西京萬年縣爲明堂縣；永昌元年，改東都河南縣爲合宮縣。宋白曰：明堂縣理京兆城中永樂坊。 使上變吿之。 上，時掌翻；下同。 太后使河內王武懿宗推之。懿宗令思禮廣引朝士，許免其死，凡小忤意皆引之。 忤，五故翻。 於是思禮引鳳閣侍郞同平章事李元素夏官侍郞同平章事孫元亨知天官侍郞事石抱忠劉奇給事中周譒 譒，補過翻。 及王勮兄涇州刺史勔弟監察御史助等， 勔，彌兗翻。監，古銜翻。 凡三十六家，皆海內名士，窮楚毒以成其獄，壬戌，皆族誅之，親黨連坐流竄者千餘人。	1
轻轻濛濛，龙言凤语何从容，耳有响兮目无踪。杳杳默默，花张锦织。王母初自昆崙来。茅盈王方平在侧。青毛仙鸟衔锦符，谨上阿环起居王母书。始知仙事亦多故，一隔绛河千岁馀。详玉字，多喜气，瑶台明月来堕地。冠剑低昂蹈舞频，礼容尽若君臣事。愿言小仙艺，姓名许飞琼，洞阴玉磬敲天声。乐王母，一送玉杯长命酒。碧花醉，灵扬扬，笑赐二子长生方。二子未及伸拜谢，苍苍上兮皇皇下。	0
二十四年癸卯前三七八	1
是是非非竟不真，桃花流水送青春。姓刘姓项今何在，争利争名愁杀人。必竟输他常寂默，只应赢得苦沈沦。深云道者相思否，归去来兮湘水滨。	0
高年不复出，门径众草生。时夏方新雨，果药发馀荣。疏澹下林景，流暮幽禽情。身名两俱遣，独此野寺行。	0
玄云直下素光开，雨到前山只恐回。霹雳一声风一阵，为侬催上半天来。	0
居在青门里，台当千万岑。下因冈助势，上有树交阴。陵远根才近，空长畔可寻。新晴登啸处，惊起宿枝禽。	0
景至履佳辰，朝祖著国令。黄宫启潜萌，紫宇晨荫映。阳德比君子，吾道实可庆。矧丁皇运亨，遇主尧舜圣。坤维最远方，拙者此尸政。雅俗旧儒文，民牒少讼争。幸足宣上恩，惟恐盭物性。良时不易得，行乐未为病。高会纵嬉游，丰岁愈繁盛。兴众助驩欣，寄情于俚咏。	0
艾褐家紬阔阔裁，抱孙携子看灯来。馀甘暂弃从教觅，莫斗机心漫自猜。	0
渊明遇佳趣，欲辩每忘言。道安对胜士，高论矜弥天。斯人已往不可得，悠悠俗驾徒争先。梦尸梦秽了不悟，宁论掷足与裸颠。虽知香臭在得丧，一朝十获岁九迁。谁能休沐过僧语，聊问我林仍我泉。贤哉令尹得此趣，颇厌世味如荤膻。学人荐取妙香句，莫学大珠空饭眠。	0
杨柳鞦韆旗斗舞。漠漠轻烟，罩定黄鹂语。红滴海棠娇半吐。燕脂水是朝来雨。行过池边携手路。都把多情，变作无情绪。唯有东风知住处。凭君送取温存去。	0
山阴兴尽晚船催，猿鹤欢迎入翠微。为信在山名远志，便令满箧寄当归。一床独设空诸有，三径就荒知昨非。更赖仲容贤莫敌，竹林从此倍光辉。	0
壬子，河西節度使牛仙客加六階。初，蕭嵩在河西，委軍政於仙客；仙客廉勤，善於其職。嵩屢薦之，竟代嵩爲節度使。	1
群公显相，奉事斋庄。率时农夫，举耜载扬。播厥百谷，以佑我皇。多黍多稌，丕应农祥。	0
钜帙赋新篇，语斗冰玉洁。未用咀根茎，固已骇枝叶。渊源二罗间，风雅未沦歇。手弄紫阳云，齿漱石梁月。陈腐痛刮磨，巧丽工采撷。郡有桐庐侯，毋辞迂步屧。	0
淮南節度使陳少遊奏，本道稅錢每千請增二百。 使，疏吏翻。少，始照翻。舊志：淮南道督揚滁常潤和宣歙七州。此貞觀中之制也。以今觀之，唐中世以後，當統揚楚滁和濠廬壽光蘄黃申安舒等州。稅錢，謂田稅及商稅錢也。 五月，丙戌，詔增他道稅錢皆如淮南；又鹽每斗價皆增百錢。 鹽   每斗價幾何，而頓增百錢，人誰堪之。	1
当年欧富与韩范，戮力同心佐汉庭。今日故家浑似旧，醉翁之后独雕零。	0
三月，臨辟雍，初行大射禮。 儀禮曰：大射之禮，王將祭射宮，擇士以助祭也。張虎侯熊侯豹侯，其制若今之射的也。	1
十二月，庚戌，以幽州刺史劉休賓爲兗州刺史。 時兗州之境已沒於魏。劉休賓守梁鄒，就以刺史命之。 休賓之妻，崔邪利之女也，生子文曄，與邪利皆沒於魏。 邪利沒於魏見一百二十五卷文帝元嘉二   十七年。 慕容白曜將其妻子至梁鄒城下示之。休賓密遣主簿尹文達至歷城見白曜，且視其妻子；休賓欲降，而兄子聞慰不可。白曜使人至城下呼曰：劉休賓數遣人來見僕射約降， 呼，火故翻。數，所角翻。降，戶江翻。 何故違期不至！由是城中皆知之，共禁制休賓不得降，魏兵圍之。	1
长记劳君送远。柳烟重、桃花波暖。花外溪城望不见。古槐边，故人稀，秋鬓晚。我有凌霄伴。在何处、山寒云乱。何不随君弄清浅。见伊时，话阳春，山数点。	0
断桥斜路，又是春来也。仙掌挼云半开谢。尽凝酥砌粉，不似真香，分明对、冰雪肌肤姑射。天涯伤老大，万斛新愁，一笑端须问花借。纵广平冷淡，铁石心肠，未拚得、花里风前月下。为传语、游蜂缓经营，且留与山翁，醉吟清夜。	0
山鸲鹆，长在此山吟古木。嘲唽相呼响空谷，哀鸣万变如成曲。江南逐臣悲放逐，倚树听之心断续。巴人峡里自闻猿，燕客水头空击筑。山鸲鹆，一生不及双黄鹄。朝去秋田啄残粟，暮入寒林啸群族。鸣相逐，啄残粟，食不足。青云杳杳无力飞，白露苍苍抱枝宿。不知何事守空山，万壑千峰自愁独。	0
上素善鍾律，欲釐正雅樂，乃自制四器，名之爲通。 五代史志：通，受聲廣九寸，宣聲長九尺，臨岳高一寸二分。每通皆施三絃。一曰玄英通，二曰靑陽通，三曰朱明通，四曰白藏通。 每通施三絃，黃鍾絃用二百七十絲，長九尺，應鍾絃用一百四十二絲，長四尺七寸四分差強，中間十律，以是爲差。 黃鍾律長九寸，引而伸之爲九尺。應鍾律長四寸二十七分寸之二十，引而伸之爲四尺七寸四分差強。中間十律以是爲差者，卽上生下生，三分益一三分去一之數也。長，直亮翻；下同。 因以通聲轉推月氣，悉無差違，而還得相中。又制十二笛，黃鍾笛長三尺八寸，應鍾笛長二尺三寸，中間十律以是爲差，以寫通聲，飮古鍾玉律，並皆不差。 樂有飮聲，飮者隨其聲而酌其淸濁高下也。鄭譯因琵琶七調，以其所捻琵琶絃柱相飮   爲七均，合成十二，以應十二律是也。 於是被以八音， 八音，金石絲竹匏土革木。被，皮義翻。 施以七聲， 七聲，宮商角徵羽及變宮變徵。 莫不和韻。先是，宮懸止有四鎛鍾，雜以編鍾編磬衡鍾凡十六虡。 古者天子宮懸。周禮註云：宮懸。四面。四面象宮室有牆，故謂之宮懸。凡鍾十六枚同在于虡，謂之編鍾。特懸者謂之鎛鍾。爾雅曰：大鍾謂之鎛。編磬亦十六枚而同虡。先，悉薦翻。鎛，補各翻。虡，其呂翻。 上始命設十二鎛鍾，各有編鍾編磬，凡三十六虡，而去衡鍾，四隅植建鼓。 建鼓，大鼓也，少昊氏作之爲建鼓之節。去，羌呂翻。	1
白蘋洲暖春风生，画楼槛上银筝鸣。铿锵节奏急复慢，空中一部天乐声。三十六宫深窈窕，绣楣藻井光相照。十三弦上千般声，朝霭微吟暮烟啸。夜来亲向月中闻，繁音错节何纷纭。碎如鸾铃与珂佩，巫山队仗迎湘君。晚来金屋愁微雨，风细筝声不全举。依希嫔妾怕人知，啾啾切切私相语。洪纤断续何所拘，凤凰著对飞鸾孤。梧桐枝边泊未稳，琅玕岛上鸣相呼。有时主奏俄中绝，宫商斗顿如刀截。杏花露重鸳鸯寒，空见如霜满庭月。有时半日全无风，一一暮天楼阁红。唯闻鸟雀啄弦上，暖珠寒玉何玲珑。清音朝朝与暮暮，误声不管周郎顾。祗嫌雅郑交奏时，宝铎丁冬闇相妒。	0
平生史鳅直，往岁展禽黜。青衫窜长沙，华鬓谒宣室。重光照八极，命世真贤出。奈何江湖去，独为苍生恤。	0
蚤觉儒冠多误身，聊工传写养偏亲。丹青游戏臻能事，造化生成羡逼真。笔下岂皆行路辈，眼中谁是筑岩人。会当诏作云台像，画手惟君妙入神。	0
老病难持绣佛斋，田翁泥欲与之偕。凤凰渺渺翔千仞，牛马区区辨两涯。骥尾传休劳附见，蛾眉班不待推排。得君小住为佳耳，姑置闲谈叙别怀。	0
先生赤壁舟中赋，老子百花洲上歌。古人不负此明月，今我当如此月何。连宵风雨暑欲尽，碧玉万里谁新磨。冰盘无声出海底，荡漾六合生金波。早秋便得许奇绝，探借八月清光多。天公赐我美无价，樽酒不设羞嫦娥。人生看月几时足，百年寒暑如飞梭。两公却与月长在，声名万古流江河。梦生羽翼不可逐，想象风景空吟哦。洞箫长笛亦何有，拂衣起舞聊婆娑。	0
马上将余向绝域，厌生求死死不得。戎羯腥膻岂是人，豺狼喜怒难姑息。行尽天山足霜霰，风土萧条近胡国。万里重阴鸟不飞，寒沙莽莽无南北。	0
性命同一原，谁能发其奥。茫茫太虚中，指出天与道。精思与力践，千古为独到。	0
秦王熾磐遣太子暮末帥征北將軍木弈干等步騎三萬出貂渠谷，攻河西白草嶺臨松郡，皆破之， 水經註：西平鮮谷塞東南有白草嶺。帥，讀曰率。騎，奇寄翻。 徙民二萬餘口而還。 還，從宣翻。	1
绮罗因片叶，桃李谩同时。	0
壬午，裕帥諸軍發建康，參軍王鎭惡請給百舸爲前驅。 帥，讀曰率。舸，古我翻。 丙申，至姑孰，以鎭惡爲振武將軍，與龍驤將軍蒯恩將百舸前發， 驤，思將翻。蒯，苦怪翻。將，卽亮翻。 裕戒之曰：若賊可擊，擊之；不可者，燒其船艦， 艦，戶黯翻。 留屯水際以待我。於是鎭惡晝夜兼行，揚聲言劉兗州上。 上，時掌翻；下步上藩上同。	1
丞相当时植，幽襟对此开。人知舟楫器，天假栋梁材。错落龙鳞出，䙰褷鹤翅回。重阴罗武库，细响静山台。得地公堂里，移根涧水隈。吴臣梦寐远，秦岳岁年摧。转觉飞缨缪，何因继组来。几寻珠履迹，愿比角弓培。柏悦犹依社，星高久照台。后凋应共操，无复问良媒。	0
猎犬未成行，狐兔无奈何。猎犬今盈群，狐兔依旧多。自尔初跳跃，人言多拿躩。常指天外狼，立可口中嚼。骨长毛衣重，烧残烟草薄。狡兔何曾擒，时把家鸡捉。食尽者饭翻，增养者恶壮。可嗟猎犬壮复壮，不堪兔绝良弓丧。	0
六月，庚午，魏初禁殺牛馬。 牛者，農之所資；馬者，兵之所資；禁殺，當也。魏興於北荒，畜牧蕃庶，殺之者不禁；今始禁之。	1
范公当日守江滨，本是西清献纳臣。潇洒溪山潇洒郡，太平天子太平民。棠郊遗爱今仍在，竹榭高吟迹已陈。还忆开元宋开府，相望彷佛见精神。	0
都城昔倾盖，骏马初服辀。再见江湖间，秋鹰已离鞲。于今三会合，每进不少留。豫章既可识，瑚琏谁当收。微官有民社，妙割无鸡牛。归来我益敬，器博用自周。百年子初筵，我已迫旅酬。但当寄苦语，高节贯白头。	0
频看召客趋金马，再见丰年出石鱼。	0
壬戌，以皇嗣爲相王，領太子右衞率。 相，息亮翻。率，所律翻。	1
时平无事清吟好，卫霍贪功未足奇。争似一篇人脍炙，四方传诵卧龙诗。	0
夏，四月，立皇后甄氏， 甄，之人翻。 大赦。后，文昭皇后兄儼之孫也。	1
似应沙鹭有前期，装点秋原景最宜。落雨败梧随沆瀣，牵风寒藻舞沦漪。流旋碧玉渠初满，剥尽黄花稻已衰。海里是非休苦恼，不如学取步兵痴。	0
老觉身名雨后云，静看人事腊前春。愁边痛饮真长策，诗罢高歌觉有神。远想两生如可作，晚从三子更相亲。北山剩欲招逋客，未用皇皇叹积薪。	0
垂將北趣中山， 趣，七喩翻。 以驃騎大將軍農爲前驅，前所假授吏眭邃等皆來迎候，上下如初，李攀 嚴：李改張。 乃服農之智略。 前作張攀，此作李攀，未知孰是。	1
紫殿宵祈感圣忧，玉毫曾降梵王州。慈深三界云常聚，法遍诸天雨自流。袯襫趁耕皆帝力，污邪满载为民求。年年睿泽沾群物，愧未酬恩鬓已秋。	0
蓬阁桃源两处分，人间海上不相闻。一朝琴里悲黄鹤，何日山头望白云。	0
虚名毕竟耳边风，梦入巢由事一空。贫窭未能防鬼笑，悲哀端更遇途穷。胡沙十月惊弦雁，水国三年食蓼虫。得似此身无好味，病馀明日即衰翁。	0
晉主與太后已下迎於封丘門外，契丹主辭不見。 考異曰：漢高祖實錄：少帝帥族候於野，邪律氏疏之。帝指陳前事，乃大臣同謀，皆歷歷能對，無撓屈色，邪律氏亦假以顏色。陷蕃記薛史帝紀五代通錄云：戎主不與帝相見。少帝實錄：帝舉族待罪於野，虜長面撫之，遣泊封禪寺。今從陷蕃記。	1
賀瓌結陳而至，橫亙數十里。王帥銀槍都陷其陳， 陳，讀曰陣；下同。帥，讀曰率。 衝盪擊斬，往返十餘里。行營左廂馬軍都指揮使鄭州防禦使王彥章軍先敗，西走趣濮陽。 梁之騎兵先敗走。趣，七喩翻；下同。 晉輜重在陳西，望見梁旗幟，驚潰， 晉輜重見梁騎兵西嚮，謂其來犯，故驚而潰。 入幽州陳，幽州兵亦擾亂，自相蹈藉； 藉，慈夜翻。 周德威不能制，父子皆戰死。 陳旣擾亂，周德威雖勇，一夫敵耳。 魏博節度副使王緘與輜重俱行，亦死。	1
一簇僧房路屈盘，不踰城郭到林峦。何人为假丹青手，写入轻绡挂壁看。	0
玉房掣锁声翻叶，银箭添泉绕霜堞。毕逋拨剌月衔城，八九雏飞其母惊。此是天上老鸦鸣，人间老鸦无此声。摇风杂佩耿华烛，夜听羽人弹此曲。东方曈曈赤日旭。	0
蜀赖宗臣力，剑光星斗高。位才登豹尾，身几付鸿毛。节概公何慊，时艰运适遭。岷山如不坏，难泯此忠劳。	0
台历传闻两建寅，放灯时候始鞭春。不愁穷腊梅开晚，豫喜年来麦食新。	0
月恋梅窗呈水墨，风依竹槛奏笙竽。金幡玉胜无从见，尚想云间唱步虚。	0
今古茅山是胜游，秀峰突兀绕沧洲。云含老树迷还散，石拥甘泉咽复留。未见岩风晨下鹤，祇闻涧月夜鸣蜩。道人不是悲秋客，黄菊丹枫相对愁。	0
飘香乱椒桂，布叶间檀栾。云日虽回照，森沈犹自寒。	0
初，李抱眞爲澤潞節度使，馬燧領河陽三城；抱眞欲殺懷州刺史楊鉥，鉥奔燧， 鉥，時迄翻。 燧納之，且奏其無罪，抱眞怒。及同討田悅，數以事相恨望，二人怨�遂深，不復相見。   由是諸軍逗橈，久無成功， 數，所角翻；下上數同。復，扶又翻。逗者，逗留不進。勢屈爲橈。橈，奴敎翻。 上數遣中使和解之。 數，所角翻。使，疏吏翻。 及王武俊逼趙州，抱眞分麾下二千人戍邢州，燧大怒曰：餘賊未除，宜相與戮力，乃分兵自守其地！ 章：十二行本地下有我甯得獨戰邪六字；乙十一行本同；退齋校同；張校同，云無註本亦無。 欲引兵歸。李晟說燧曰：李尙書以邢趙連壤， 九域志：趙州南至邢州界七十四里，自界首至邢州七十里。晟，成正翻。說，式芮翻。尙，辰羊翻。 分兵守之，誠未有害。今公遽自引去，衆謂公何！燧悅，乃單騎造抱眞壘， 騎，奇寄翻。造，七到翻。 相與釋憾結歡。會洺州刺史田昂請入朝，燧奏以洺州隸抱眞， 洺州自此遂屬昭義。洺，音名。朝，直遙翻。 請玄卿爲刺史，兼充招討之副。李晟軍先隸抱眞，又請兼隸燧，以示協和。上皆從之。 晟，成正翻。燧，音遂。	1
白莲亭下柳垂丝，正是春波涮马时。宫女隔花相倚看，如龙步骤出涟漪。	0
花案妆来日日新，金陵犹有许多春。若为造物回芳意，尽结嘉禾活饿人。	0
屋角墙隅。占宽闲处，种两三株。月夕烟朝，影侵窗牖，香彻肌肤。群芳欲比何如。癯儒岂、膏粱共途。因事顺心，为花修史，从记中书。	0
會旣敗魏兵， 敗，補邁翻。 矜很滋甚；隆屢訓責之，會益忿恚。 很，戶墾翻。恚，於避翻。 會以農隆皆嘗鎭龍城， 孝武太元十年，農鎭龍城；十四年，隆代農。 屬尊位重，名望素出己右，恐至龍城，權政不復在己， 復，扶又翻。 又知終無爲嗣之望， 以寶違垂命，立策爲太子也。 乃謀作亂。	1
徐羨之等欲卽以到彥之爲雍州， 雍，於用翻。 帝不許；徵彥之爲中領軍，委以戎政。彥之自襄陽南下，謝晦已至鎭，慮彥之不過己。 過，古禾翻。 彥之至楊口，步往江陵，深布誠款；晦   亦厚自結納。彥之留馬及利劍名刀以與晦，晦由此大安。	1
东郡趋庭日，南楼纵目初。浮云连海岳，平野入青徐。孤嶂秦碑在，荒城鲁殿馀。从来多古意，临眺独踌躇。	0
缀缀复翘翘，金丝并玉条。酴醾与杨柳，结托上青霄。	0
神之来兮何许，风萧萧兮吹雨。悄屏气兮若思，严霓旌兮来下。昔公车之自南，民望车以欷歔。今乘驹兮入庙，亦孔悲兮若初。秋月兮皎皎，严霜兮凛凛。泽终古兮何穷，噫，微管吾其左衽。酌荆江以为醴兮，撷众芳以为羞。歌呜呜兮鼓坎坎，惠我民，为此留。神之去，何所游。风飒飒，挟归辀。倏昭明兮上征，抚一气兮横九州。有新兮斯宇，竹森森其在户。嗟我民兮勿伤，公时来兮一顾。有新兮斯堂，竹猗猗其在旁。嗟我民兮勿替，公顾民兮不忘。	0
姑孰多紫虾，独有湖阳优。出产在四时，极美宜于秋。双钳鼓繁须，当顶抽长矛。鞠躬见汤王，封作朱衣侯。所以供盘餐，罗列同珍羞。蒜友日相亲，瓜朋时与俦。既名钓诗钓，又作钩诗钩。于时同相访，数日承款留。厌饮多美味，独此心相投。别来岁云久，驰想空悠悠。衔杯动遐思，{拶扌=口}口涎空流。封缄托双鲤，于焉来远求。慷慨胡隐君，果肯分惠否。	0
初，誕自知將敗，使黃門呂曇濟與左右素所信者將世子景粹匿於民間， 將，攜也。曇，徒含翻。 謂曰：事若不濟，思相全脫；如其不免，可深埋之。 謂深埋景粹之尸也。 各分以金寶齎送。旣出門，並散走；唯曇濟不去，攜負景粹十餘日，捕得，斬之。	1
司花手法我能知，说破当知未大奇。乱剪素罗装一树，略将数朵蘸燕支。	0
久绝音书隔塞尘，路岐谁与子相亲。愁中独坐秦城夜，别后几经吴苑春。湘岸风来吹绿绮，海门潮上没青蘋。空劳两地望明月，多感断蓬千里身。	0
秋，七月，吳越王鏐遣錢傳瓘將兵三萬攻吳常州，徐溫帥諸將拒之，右雄武統軍陳璋以水軍下海門出其後。 海門在今通州東海門縣界，大江至此入海，遵海東南則太湖入海之口，舟行由此入太湖，可以達常州之東洲。 壬申，戰于無錫。會溫病熱，不能治軍， 治，直之翻。 吳越攻中軍，飛矢雨集，鎭海節度判官陳彥謙遷中軍旗鼓于左，取貌類溫者，擐甲胄，號令軍事，溫得少息；俄頃，疾稍間， 間，如字。 出拒之。時久旱草枯，吳人乘風縱火，吳越兵亂，遂大敗，殺其將何逢吳建，斬首萬級。傳瓘遁去，追至山南，復敗之。 復，扶又翻。敗，補邁翻；下同。 陳璋敗吳越于香彎。	1
列植成均里，分行古庙前。阴森非一日，苍翠自何年。寒影烟霜暗，晨光枝叶妍。近檐阴更静，临砌色相鲜。每愧闻钟磬，多惭接豆笾。更宜教胄子，于此学贞坚。	0
己丑，契丹王阿保機遣使隨高頎入貢， 高頎報使契丹見上年五月。 且求册命。 夷狄覘國勢而爲去來，彼以梁爲強，則其背晉宜矣。 帝復遣司農卿渾特 復，扶又翻。渾特，人姓名。渾，戶昆翻，又戶本翻。 賜以手詔，約共滅沙陀，乃行封册。	1
李嗣源與李從珂相失，見晉軍橈敗， 橈，奴敎翻。勢屈爲橈。 不知王所之，或曰：王以北渡河矣。 以，當作已。章：乙十一行本正作已；孔本同。 嗣源遂乘冰北渡，將之相州。 欲自相州歸邢州。相，息亮翻。 是日，從珂從王奪山， 謂奪土山也。 晚戰皆有功。甲子，晉王進攻濮陽，拔之。 九域志：濮陽縣在濮州西九十里。按唐志，濮陽屬濮州，九域志爲澶州治所。唐澶州治頓丘縣，宋熙寧六年省頓丘入淸豐縣。淸豐縣在澶州北六十里，縣有舊州鎭，卽澶州所治頓丘城也。蓋五代以前濮陽在河南，而九域志之濮陽，晉天福四年移就澶州南郭者也。 李嗣源知晉軍之捷，復來見王於濮陽，王不悅，曰：公以吾爲死邪？渡河安之！嗣源頓首謝罪。王以從珂有功，但賜大鍾酒以罰之；自是待嗣源稍薄。	1
飙车飞上蓬莱，不须更跨琴高鲤。砉然长啸，天风澒洞，云涛无际。我欲乘桴，从兹浮海，约任公子。办虹竿千丈，犗钩五十，亲点对、连鳌饵。谁榜佳名空翠。紫阳仙、去骑箕尾。银钩铁画，龙拿凤翥，留人间世。更忆东山，哀筝一曲，洒沾襟泪。到而今，幸有高亭遗爱，寓甘棠意。	0
举头直北看青山，低头直下觑黄卷。黄卷辛勤有时厌，青山于人保不变。山作主人我为客，主人看客长不倦。今代风流漱石公，吏事直以儒雅缘。一丘一壑在胸中，尘土污人聊举扇。开门抆拭旧题傍，坐与乌龙通一线。近因秋雨聘此君，更倚岁寒为外援。贱子与世多背驰，只有青山存半面。莫嫌剥啄时扣门，要是绨袍故人恋。	0
昔予读旧史，遍睹汉世君。武皇实稽古，建兹百代勋。号令垂懋典，旧经备阙文。西巡历九嶷，舳舻被江滨。勒兵十八万，旌旗何纷纷。朅来茂陵下，英声不复闻。我行岁方晏，极望山河分。神光终冥漠，鼎气独氛氲。揽涕步脽上，登高见彼汾。雄图今安在，飞飞有白云。	0
寻得新岩冠一州，使君从此作鳌头。千年草莽埋幽致，今日衣冠成胜游。洞穴已能惊俗眼，神仙须合隐浮丘。主人将为商霖起，还许微官卜筑不。	0
寄兴逃吾病，吟诗老此生。风高鸿雁起，晴久鹁鸠鸣。野树辞秋落，溪云带雨行。晚凉便懒坐，移傍竹阴清。	0
淡妆西子，怎比西湖好。南北两长堤，有罨画、楼台多少。翠光千顷，一片净琉璃，泛兰舟，摇画桨，尽日金尊倒。名园精舍，总被游人到。年少与佳人，共携手、嬉游歌笑。夕阳西下，沈醉尽归来，鞭宝马，闹竿随，簇著花藤轿。	0
竹奴夏日凉，脚婆冬夜燠。二物不同时，皆堪伴幽独。自吾失伉俪，一纪谁与宿。年高气血衰，日短天地肃。鱼眼夜不瞑，鸡肤冻生粟。伏枕屡展转，挟纩但拳曲。脚婆当此时，贵重如金玉。爨釜蟹眼生，汲之满皤腹。暖气所熏蒸，羸躯任伸缩。粉黛工取怜，自可荐衾褥。岂不辟冱寒，而能动情欲。不如此瓠壶，但可暖吾足。貌丑不妩媚，坐稳无颠覆。妄想何从生，黎明睡犹熟。	0
呼匠琢山骨，临水起月台。一槃古月色，竹影凉毰毸。竹影如扫月，月色扫不开。居然广寒宫，桂枝苦低回。便欲招谪仙，娥眉送琼杯。娥眉见梅花，思君弄青梅。	0
六岁蜀城守，千茎蓬鬓丝。忧心不自遣，骨肉又伤离。楚峡饶云雨，巴江足梦思。殷勤孔北海，时节易流移。	0
己丑，魏城陽王長壽卒。	1
红紫共纷纷，祗承老使君。移舟木兰棹，行酒石榴裙。水色窗窗见，花香院院闻。恋他官舍住，双鬓白如云。	0
远树留残雪，寒江照晚晴。分明江上数峰青。倚槛旧愁新恨、一时生。春意来无际，归舟去有程。道人元自没心情。楚梦只因沈醉、等闲成。	0
忆在南岐日，于今十二年。宦途聊邂逅，宾馆重留连。正喜谋黄峒，俄惊葬圃田。无由执行绋，徒尔泪如泉。	0
少日负书笈，老年看战车。此生浑觅句，随处有烹茶。乞我炊黍米，烦君问蕨芽。斓斑赤铜椀，渠辈久名家。	0
亭亭千万里，三五复秋中。此夕光应绝，常时思不同。九霄微有露，四海静无风。惆怅逡巡别，谁能看碧空。	0
契妙堂中静养神，神凝气聚一壶春。青山绿水无非道，翠竹黄花有几人。世外不知千百世，身中还更两三身。一从契得虚无妙，明月清风是我邻。	0
恭遣使與仲堪謀討國寶等。 遣使，疏吏翻。 桓玄以仕不得志，欲假仲堪兵勢以作亂， 玄仕不得志，事見孝武太元十七年。 乃說仲堪曰：國寶與君諸人素已爲對， 事始一百七卷孝武太元十五年。對，敵也。說，輸芮翻；下同。 唯患相斃之不速耳。今旣執大權，與王緖相表裏，其所迴易，無不如志；孝伯居元舅之地，必未敢害之。 王恭字孝伯，孝武王皇后之兄弟也。 君爲先帝所拔，超居方任，人情皆以君爲雖有思致，非方伯才。 亦見太元十五年。思，相吏翻。 彼若發詔徵君爲中書令，用殷覬爲荆州， 南蠻校尉資次可爲荆州，故云。覬，音冀。 君何以處之？ 處，昌呂翻。 仲堪曰：憂之久矣，計將安出？玄曰：孝伯疾惡深至，君宜潛與之約，興晉陽之甲以除君側之惡， 春秋公羊傳曰：趙鞅興晉陽之甲，以除君側之惡。 東西齊舉， 江陵在西，京口在東，故曰東西齊舉也。 玄雖不肖，願帥荆楚豪傑，荷戈先驅， 帥，讀曰率。荷，下可翻。 此桓文之勳也。	1
玉槛瑶轩任所依，东风休忆岭头归。金笼共惜好毛羽，红觜莫教多是非。便向郤堂誇饮啄，还应祢笔发光辉。乘时得路何须贵，燕雀鸾凤各有机。	0
魏東陽王榮爲瓜州刺史， 五代志：敦煌郡，舊置瓜州。 與其壻鄧彥偕行。榮卒，瓜州首望表榮子康爲刺史， 各州之大姓，是爲望族。首望者，又一州望族之首。 彥殺康而奪其位；魏不能討，因以彥爲刺史，屢徵不至，又南通吐谷渾。 吐谷渾立國在敦煌之南，隔大河。吐，從暾入聲。谷，音浴。 丞相泰以道遠難於動衆，欲以計取之，以給事黃門侍郞申徽爲河西大使，密令圖彥。	1
西陽夷寇江夏， 西陽縣，春秋弦子之國，漢爲縣，屬江夏郡，晉屬弋陽郡。漢和帝永元末，巫蠻反，討降之，徙置江夏，西陽諸蠻是也。沈約曰：晉惠帝分弋陽爲西陽國。劉昫曰：吳分江夏，置蘄春郡，晉改爲西陽郡，唐蘄州卽其地。宋白曰：光州光山縣，本漢西陽縣。夏，戶雅翻。 太守楊珉請督將議之。諸將爭獻方略，騎督朱伺獨不言。 將，卽亮翻。騎，奇寄翻。伺，相吏翻。 珉曰：朱將軍何以不言？伺曰：諸人以舌擊賊，伺惟以力耳。珉又問：將軍前後擊賊，何以常勝？伺曰：兩敵共對，惟當忍之；彼不能忍，我能忍，是以勝耳。珉善之。 凡戰非有智巧以出奇取勝，而以力角力者，莫過於朱伺之說矣。	1
寒食权豪尽出行，一川如画雨初晴。谁家络络游春盛，担入花间轧轧声。	0
星杓夜压禁城东，葭縠晨飞玉管中。扑扑烟花千户暖，嘈嘈歌吹九门风。	0
丙寅，魏主詔：孝昌以來，凡有冤抑無訴者，悉集華林東門，當親理之。時承喪亂之後， 喪，息浪翻。 倉廩虛竭，始詔入粟八千石者賜爵散侯， 此有官入粟者之賜也。魏制，散侯降開國侯一品。散，悉亶翻。 白民輸五百石者賜出身，沙門授本州統及郡縣維那。 維那，各管其郡縣之僧。	1
醉敲牛角过前村，此世应无利禄昏。有水可渔田可稼，即松而径竹而门。宾朋连属琴书乐，亭榭参差鸟雀喧。不假山灵回俗驾，会心同是一乾坤。	0
闻道收宗庙，鸣銮自陕归。倾都看黄屋，正殿引朱衣。剑外春天远，巴西敕使稀。念君轻世乱，匹马向王畿。	0
曹仁以步騎數萬向濡須，先揚聲欲東攻羨溪， 羨溪在濡須東，而蜀本註以爲沙羡，誤矣。杜佑曰：羨溪在濡須東三十里。 朱桓分兵赴之； 去年吳王以朱桓爲濡須督。 旣行，仁以大軍徑進，桓聞之，追還羨溪兵，兵未到而仁奄至。時桓手下及所部兵在者纔五千人，諸將業業各有懼心， 孔安國曰：業業，危懼意。 桓喩之曰：凡兩軍交對，勝負在將， 將，卽亮翻。 不在衆寡。諸君聞曹仁用兵行師，孰與桓邪？兵法所以稱客倍而主人半者，謂俱在平原無城隍之守，又謂士卒勇怯齊   等故耳。今仁旣非智勇，加其士卒甚怯，又千里步涉，人馬罷困。 罷，讀曰疲。 桓與諸君共據高城，南臨大江，北背山陵， 背，蒲妹翻。 以逸待勞，爲主制客，此百戰百勝之勢，雖曹丕自來，尙不足憂，況仁等邪！桓乃偃旗鼓，外示虛弱以誘致仁。 誘，音酉。 仁遣其子泰攻濡須城，分遣將軍常雕王雙等乘油船別襲中洲。 油船，蓋以牛皮爲之，外施油以扞水。 中洲者，桓部曲妻子所在也。蔣濟曰：賊據西岸，列船上流，而兵入洲中，是爲自內地獄， 內，與納同。 危亡之道也。仁不從，自將萬人留橐皋， 橐皋，在廬江居巢縣，春秋會吳于橐皋，卽其地。今曰柘皋，在濡須北。余按班志，橐皋縣屬九江郡。孟康音拓姑。杜預曰：橐皋在淮南逡遒縣東南。陸德明曰：橐，章夜翻，又音託。 爲泰等後援。桓遣別將擊雕等而身自拒泰，泰燒營退；桓遂斬常雕，生虜王雙，臨陳殺溺死者千餘人。 陳，讀曰陣。	1
武陵王紀至巴郡，聞有魏兵，遣前梁州刺史巴西譙淹還軍救蜀。初，楊乾運求爲梁州刺史，紀以爲潼州刺史； 章：十二行本無刺史二字；乙十一行本同；張校同，云無註本亦無。五代志：金山郡，西魏置潼州。蓋梁已置此州也，治涪城。 楊法琛求爲黎州刺史，以爲沙州： 蓋卽以平興爲沙州也。潼，音同。琛，丑林翻。 二人皆不悅。乾運兄子略說乾運曰：今侯景初平，宜同心戮力， 說，式芮   翻。戮，音留，又音六，幷力也。 保國寧民，而兄弟尋戈， 左傳，子產曰：昔高辛氏有二子，伯曰閼伯，季曰實沈，不相能也，日尋干戈，以相征討。 此自亡之道也。夫木朽不雕， 論語，孔子曰：朽木不可雕也。 世衰難佐，不如送款關中，可以功名兩全。乾運然之，令略將二千人鎭劍閣，又遣其壻樂廣鎭安州， 五代志：普安郡，梁置南安州，後改爲安州。普安舊曰南安，西魏改普安。將，卽亮翻。 與法琛皆潛通於魏。魏太師泰密賜乾運鐵券，授驃騎大將軍開府儀同三司梁州刺史。 西魏之官，驃騎大將軍開府儀同三司，位次柱國大將軍。驃，匹妙翻。 尉遲迥以開府儀同三司侯呂陵始爲前軍， 侯呂陵，虜三字姓。 至劍閣，略退就樂廣，翻城應始，始入據安州。甲戌，迥至涪水， 涪水自龍州入潼州界。潼州治涪，其城西臨涪水。涪，音浮。 乾運以州降。 降，戶江翻。 迥分軍守之，進襲成都。時成都見兵不滿萬人， 見，賢遍翻。 倉庫空竭，永豐侯撝嬰城自守，迥圍之。譙淹遣江州刺史景欣幽州刺史趙拔扈援成都， 五代志：隆山郡隆山縣，舊曰犍爲縣，置江州。 迥使原珍等擊走之。	1
平州刺史張公素，素有威望，爲幽人所服。張允伸薨，公素帥州兵來奔喪。 帥，讀曰率。 張簡會懼，三月，奔京師，以爲諸衞將軍。 汎言諸衞將軍，不言何衞，史略之也。	1
漢兵入東越境，東越素發兵距險，使徇北將軍守武林。樓船將軍卒錢塘轅終古斬徇北將軍。 班志，錢唐縣屬會�郡。師古曰：轅，姓；終古，名。 故越衍侯吳陽以其邑七百人反攻越軍於漢陽。越建成侯敖與繇王居股殺餘善，以其衆降。 據東越傳，吳陽先在漢，漢使歸喩餘善，餘善不聽。及漢軍至，陽以邑人攻越。書故越衍侯者，言其舊爲越衍侯也。越衍侯及建成侯皆東越所封。 上封終古爲禦兒侯， 孟康曰：禦兒，越中地，今吳南亭是也。國語曰：吾用禦兒臨之。宋祁註云：禦兒，越北鄙，今嘉興。史記正義曰：禦，今作語。語兒鄕在蘇州嘉興縣南七十里，臨官道。 陽爲卯石侯，居股爲東成侯，敖爲開陵侯；又封橫海將軍說爲按道侯，橫海校尉福爲繚嫈侯，東越降將多軍爲無錫侯。 卯石侯，功臣表作外石，食邑於濟南。東成作東城，屬九江郡。開陵，侯國，屬臨淮郡。按道，功臣表作安道，食邑於南陽。索隱曰：繚嫈，縣名。   師古曰：繚，音遼。嫈，於耕翻。橫海校尉福，城陽共王子海常侯福也，坐法失侯，以今功封繚嫈侯。服虔曰：嫈，音瑩。劉伯莊曰：紆營翻。無錫縣，屬會�郡。 上以閩地險阻，數反覆， 數，所角翻。 終爲後世患，乃詔諸將悉其民徙於江淮之間，遂虛其地。 虛，如字，康讀曰墟。	1
红药翻阶。天香国艳，辉映楼台。解语浑如，三千粉黛，十二金钗。青鞋踏破苍苔。趁舞蝶、游蜂去来。宿粉偷香，也应难似，年少情怀。	0
乙卯晦，日有食之。	1
泉源新涌出，洞澈映纤云。稍落芙蓉沼，初淹苔藓文。素将空意合，净与众流分。每到清宵月，泠泠梦里闻。	0
社友凋零雅道穷，使君于此信英雄。性情所发前无古，骚选虽高不必同。蚤日甫曾怀渭北，暮年丘只在家东。何时偃伯兴文治，尽采新吟献法宫。	0
尊酒相逢十载前，君为壮夫我少年。尊酒相逢十载后，我为壮夫君白首。我材与世不相当，戢鳞委翅无复望。当今贤俊皆周行，君何为乎亦遑遑。杯行到君莫停手，破除万事无过酒。	0
扰扰从俗为，日与所学戾。茫茫坐三复，心面自相愧。守道恶从人，取俗患高世。谁令二者异，不得一吾致。	0
凌春帝子阁，偶眺日移西。浪势平花坞，帆阴上柳堤。凝岚藏宿翼，叠鼓碎归蹄。只此长吟咏，因高思不迷。	0
倾城误人身，嗟哉难具陈。请君试侧耳，听妾歌其因。妾初未笄学新妆，肌理玉雪眉黛长。融怡窈袅销金裳，态浓意远夺目光。当时见者心为狂，共谓绝代惊非常。拟思昭阳奉君王，三千宠爱一身当。宁知事大缪，嫁作荡子妇。空闺独宿度芳华，蓬首乱鬓颜色朽。四海十年不相闻，一朝归来新閒旧。新閒旧，妾何有，摈妾不使侍箕帚。佳人多命薄，是事君信否。倾城误人身，古来唯有李夫人。延年作歌帝所珍，贮之金屋荐华茵。宠光杂遝疏弟昆，将死掩面留馀恩。千载不复见，言之涕沾巾。倾城误人身，此曲哀怨何可听。	0
老去交游半浅深，高山流水独知音。分携苦未经寒暑，转盼那知隔古今。联事尚怀时把酒，同朝犹记共论心。无因执绋西山路，空对东风泪满襟。	0
光聞楊翰之謀，懼，不敢進。杜進曰：梁熙文雅有餘，機鑒不足，終不能用翰之謀，不足憂也。宜及其上下離心，速進以取之。光從之。進至高昌，楊翰以郡迎降。 熙不能用楊翰之謀，翰遂降於光。降，戶江翻；下同。 至玉門，熙移檄責光擅命還師，以子胤爲鷹揚將軍，與振威將軍南安姚皓別駕衞翰帥衆五萬拒光于酒泉。 帥，讀曰率。 敦煌太守姚靜晉昌太守李純以郡降光。 敦，徒門翻。 光報檄涼州，責熙無赴難之志 難，乃旦翻。 而遏歸國之衆；遣彭晃杜進姜飛爲前鋒，與胤戰于安彌， 安彌縣自漢以來屬酒泉郡。 大破，擒之。於是四山胡夷皆附於光。武威太守彭濟執熙以降，光殺之。	1
诸方参遍一枯藤，苦节期传夜半灯。弘景登楼持棒喝，不容人上第三层。	0
大仪斡运，星纪环周。三时不害，黍稷盈畴。克诚致享，品物咸羞。礼成乐变，锡祚贻休。	0
化工作意办春来，斗柄明朝后日回。东风先到江南岸，江山濯濯无尘埃。灵光葱葱随处有，夜半两两明三台。天遣异人为时出，要作霖雨泽九垓。明堂藉此一柱壮，他山之木皆凡材。如今国势盘泰华，向来天步屯云雷。岁岁年年竞是日，人人争欲持寿杯。天知调羹付公手，江梅不为他人开。长生唯在一清净，别无方丈并蓬莱。	0
文宗大和六年李德裕奏修邛崍關。 頁七八七九	1
形影更谁亲，应怀漆道人。片言酬凿齿，半偈伏姚秦。榛莽池经烧，蒿莱寺过春。心期重西去，一共吊遗尘。	0
精舍观书二十年，偶窥沸鼎出馋涎。小豪已草黄巾檄，老大遭烧赤壁船。半夜宫嫔和泪诀，当时汉禅只心传。后来仍有朱三辈，欲比英雄恐未然。	0
空楼百尺江之浒，醉上凭轩怀故土。数鸿秋入衡阳云，一帆暮过潇湘雨。庾客伤心欲断弦，文通别泪空横柱。旧山几亩林泉乡，安得归兮事农圃。	0
家临浙水傍，岸对买臣乡。纵棹随归鸟，乘潮向夕阳。苦吟身得雪，甘意鬓成霜。况此年犹少，酬知足自强。	0
昨日小春才得信。明宵新月初生晕。又对寿觞斟九酝。香成阵。欢声点破梅梢粉。琪树长青资玉润。鸳鸯不老眠沙稳。此去期程知远近。君休问。山河有尽情无尽。	0
菊坡九日登高路。往事知何处。陵迁谷变总成空。回首十年秋思、吹台东。西窗一夜萧萧雨。梦绕中原去。觉来依旧画楼钟。不道木犀香撼、海山风。	0
老生本不学军旅，来护荆州国门户。惭无善政格休徵，未能雨十与风五。今年甫幸登麦喜，入夏又以槁苗苦。骄阳杲杲地欲赤，身愿为骍措无所。瓣香惟有老天告，难以中心共人语。当知岁计国计关，不但区区饱吾楚。我持皇穹不绝物，宁忍赤子失其乳。弥旬果尔三沛泽，靡间西郊与南亩。灌园遂省桔槔力，行道奚忧豆箪呼。农皆眉间有色喜，士亦胸中以奇吐。炎埃万里一洗空，手扇为之却纨羽。我愿天地朝野和，常若渊泉以时溥。多谢丰隆屏翳已奏功，毋使吾民复咨雨。	0
晚醉题诗赠物华，罢吟还醉忘归家。若无江氏五色笔，争奈河阳一县花。	0
可怜台上谷，转目已阴繁。不解诗人意，何为乐彼园。	0
閏月，遣故廷尉王平等五人持節行郡國，舉賢良，問民疾苦冤失職者。 行，下孟翻。	1
骋望登香阁，争高下砌台。林间踏青去，席上意钱来。	0
俊臣方用事，選司受其屬請不次除官者，每銓數百人。俊臣敗，侍郞皆自首。 選，須絹翻。屬，之欲翻。首，式又翻。 太后責之，對曰：臣負陛下，死罪！臣亂國家法，罪止一身；違俊臣語，立見滅族。太后乃赦之。	1
未帖宜春双彩胜。手点酥山，玉箸人争莹。节过日长心自准。迟留碧瓦看红影。楼外尖风吹鬓冷。一望平林，花相映。落粉筛云晴未定。朝酲只凭阑干醒。	0
做人真个亦诚难，临死犹将手足看。今免一身非细事，一身之外更多端。	0
夫餘王寇樂浪。 夫餘爲寇始此。夫，音扶。樂浪，音洛琅。 高句驪王宮與濊貊寇玄菟。 句，如字，又音駒。驪，力知翻。濊，音穢。貊，莫百翻。菟，同都翻。	1
世上皆如梦，狂来止自歌。问年松树老，有地竹林多。药倩韩康卖，门容尚子过。翻嫌枕席上，无那白云何。	0
邺轴轮囷数世藏，乃翁曾读被龙光。诗书有种芥拾紫，科举催人槐落黄。学到自然名盛大，文工更要理深长。岁当酉戌吾家旺，月府先教窦桂香。	0
臣光曰：昔者聖人順天理察人情，知齊民之莫能相治也， 治，直之翻；下同。 故置師長以正之；知羣臣之莫能相使也，故建諸侯以制之；知列國之莫能相服也，故立天子以統之。 自師長而上至天子，則所謂師長者，近民之官也。長，知丈翻。 天子之於萬國，能褒善而黜惡，抑強而扶弱，撫服而懲違，禁暴而誅亂，然後發號施令而四海之內莫不率從也。 率，循也。從，順也。一曰：相率而從上之令也。 詩曰：勉勉我王，綱紀四方。 詩大雅棫樸之辭。 載義藩屛大臣， 屛，必郢翻。 有功於國，無罪而志誠逐之，此天子所宜治也。若一無所問，因   以其土田爵位授之，則是將帥之廢置殺生皆出於士卒之手，天子雖在上，何爲哉！國家之有方鎭，豈專利其財賦而已乎！如僧孺之言，姑息偸安之術耳，豈宰相佐天子御天下之道哉！	1
太宰武陵王晞，好習武事， 好，呼到翻。 爲溫所忌，欲廢之，以事示王彪之。彪之曰：武陵親尊， 武陵王晞，亦元帝子，出繼武陵王喆後。 未有顯罪，不可以猜嫌之間便相廢徙。公建立聖明，當崇奬王室，與伊周同美；此大事，宜更深詳！溫曰：此已成事，卿勿復言！ 王彪之能全晞於會�輔政之時，而不能全之於會�纘服之日，會�可以理喩，而習武者桓溫之所忌也。復，扶又翻。 乙卯，溫表晞聚納輕剽， 剽，匹妙翻。 息綜矜忍； 息，子也。 袁眞叛逆，事相連染。頃日猜懼，將成亂階。 溫以此誣晞。 請免晞官，以王歸藩。從之。幷免其世子綜梁王㻱等官。 㻱，與璡同，音津。 溫使魏郡太守毛安之帥所領宿衞殿中。 沈約曰：南徐州備有徐兗幽冀靑幷揚七州郡邑。 安之，虎生之弟也。	1
彤云风扫雪初晴。天外孤鸿三两声。独拥寒衾不忍听。月笼明。窗外梅花瘦影横。	0
登临萧寺几回头，石怪林深山自秋。地布黄金长照日，泉溜碧玉暗通沟。浚穿地脉疑无底，静啮崖根更不流。多谢老僧勤供佛，井华晓汲注瓷瓯。	0
王，计尔应姓田，为你面拨獭，抽却你两边。甘，计尔应姓丹，为你头不曲，回脚向上安。	0
檀板一声莺起速。山影穿疏木。人在翠阴中，欲觅残春，春在屏风曲。劝君对客杯须覆。灯照瀛洲绿。西去玉堂深，魄冷魂清，独引金莲烛。	0
年少辞家从冠军，金妆宝剑去邀勋。不知马骨伤寒水，唯见龙城起暮云。	0
羊乳茎犹嫩，猪牙叶未残。呼童聊小摘，为尔得加餐。仗马卑三品，山雌慕一箪。朝来食指动，苦菜入春盘。	0
精神天上石麒麟，器业无双间世人。欲展经纶趋北阙，暂将去范董南闽。綵衣戏处劝声溢，绛帐开时瑞气新。虔祝我公难老寿，八千为岁比庄椿。	0
甲子，以廣州刺史宗慤爲豫州刺史。故事，府州部內論事，皆籤前直敍所論之事，置典籤以主之。宋世諸皇子爲方鎭者多幼，時主皆以親近左右領典籤， 近，其靳翻。 典籤之權稍重。至是，雖長王臨藩， 長，知兩翻。 素族出鎭，典籤皆出納敎命，執其樞要，刺史不得專其職任。及   慤爲豫州，臨安吳喜爲典籤。 吳分餘杭爲臨水縣，晉武帝太康元年，更名臨安，屬吳興郡。 慤刑政所施，喜每多違執，慤大怒，曰：宗慤年將六十，爲國竭命， 爲，于僞翻。 正得一州如斗大， 正，一作止。 不能復與典籤共臨之！喜�顙流血，乃止。 復，扶又翻。�，音啓。	1
死到先生世道衰，忍弹双泪看铭碑。动随天去心无愧，视得官轻事敢为。他日史书廉太守，四方人哭老宗师。不知精爽归何处，定在梅花自在时。	0
化工着意，向柳稍梅萼，偷回春色。蓂叶双飞政天上，一点文星初谪。发藻儒林，当年荣耀，四海声名白。谪仙飞貌，澹然物外踪迹。且与笑傲瀛洲，风流词翰，自是西垣客。异日功成辞富贵，却与赤松游剧。一曲清歌，三千珠履，不愧非潘璧。满斟芳醑，仰称遐寿千百。	0
百尺清泉声陆续。映潇洒、碧梧翠竹。面千步回廊，重重帘幕，小枕敧寒玉。试展鲛绡看画轴。见一片、潇湘凝绿。待玉漏穿花，银河垂地，月上栏干曲。	0
何意亲杯杓，初期乐性真。若教狂胜德，多被酒忘身。谈笑交情密，氤氲酒力醇。劝酬如错杂，莫过两三巡。	0
江水东流去，清樽日复斜。异方同宴赏，何处是京华。亭景临山水，村烟对浦沙。狂歌过于胜，得醉即为家。	0
几到西林清净境，层台高视有无间。寒光远动天边水，碧影出空烟外山。苔点落花微萼在，叶藏幽鸟碎声闲。旷然多慊登楼意，永日重门深掩关。	0
碧落仙官侍玉除，至今遗迹在匡庐。当时兄弟俱年少，他日归荣比二疏。	0
西涼公暠自稱大將軍大都督領秦·涼二州牧， 暠，古老翻。 大赦，改元建初，遣舍人黃始梁興間行奉表詣建康。 間，古莧翻。	1
劉季連遣其將李奉伯等拒鄧元起， 將，卽亮翻。 元起與戰，互有勝負。久之，奉伯等敗，還成都，元起進屯西平。 晉安帝以秦雍流民立懷寧郡，宋文帝元嘉十六年寄治成都，其屬縣有西平，蓋亦寄治成都城外，遂爲實土。 季連驅略居民，閉城固守。元起進屯蔣橋，去成都二十里，留輜重於琕。奉伯等間道襲琕，陷之， 重，直用翻。郫，音疲。間，古莧翻。 軍備盡沒。元起捨琕，徑圍州城；城局參軍江希之謀以城降，不克而死。 宋有十八曹參軍，城局其一也。降，戶江翻。	1
春，正月，壬辰，詔以檻車徵鄧艾。晉公昭恐艾不從命，敕鍾會進軍成都，又遣賈充將兵入斜谷。 斜，昌遮翻。谷，音浴，又古祿翻。 昭自將大軍從帝幸長安， 將，卽亮翻。 以諸王公皆在鄴，乃以山濤爲行軍司馬，鎭鄴。 楚王彪之死，盡錄諸王公置鄴，事見七十五卷邵陵厲公嘉平三年。行軍司馬之號始此。	1
時萬榮方與唐兵相持，軍中聞之，忷懼。 忷，許勇翻。 奚人叛萬榮，神兵道總管楊玄基擊其前，奚兵擊其後，獲其將何阿小。萬榮軍大潰， 阿，烏葛翻。考異曰：朝野僉載：突厥破萬榮新城，羣賊聞之失色，衆皆潰散。不云爲玄基等所破。實錄但云爲玄基及奚所破，不云突厥取新城。要之，契丹聞新城破，衆心已離，唐與奚人擊之遂潰耳。今兩取之。 帥輕騎數千東走。 帥，讀曰率。 前軍總管張九節遣兵邀之於道，萬榮窮蹙，與其奴逃至潞水東， 鮑丘水從塞外來，南過幽州潞縣，謂之潞水。 息於林下，嘆曰：今欲歸唐，罪已大。歸突厥亦死，歸新羅亦死。將安之乎！奴斬其首以降， 降，戶江翻；下同。 梟之四方館門。 漢有藁街蠻夷邸。後魏置諸國使邸，其後又作四館以處四方來降者，事見一百四十九卷梁武帝普   通元年。至隋煬帝置四方館於建國門外，以待四方使客，各掌其方國及互市事，屬鴻臚寺。唐以四方館隸中書省，通事舍人主之。梟，堅堯翻。 其餘衆及奚霫皆降於突厥。 霫，而立翻。	1
释子相延暂解冠，一宵清话到更阑。漆盘香烬死蚯蚓，纸瓦雨声鸣弹丸。往事莫将閒口笑，劳生谁在定中看。明朝颒面还归去，依旧涂泥溅马鞍。	0
诗到歌行尤妙，传与国语并行。艰辛张籍病瞎，浮誇左丘失明。	0
瓜熟青门好去官，此身如系欲行难。望随鸿雁春风北，梦绕庭闱夜月寒。即是抱琴归栗里，未能骑马向长安。萧条甘旨应无计，好在藜羹日厌餐。	0
是月，万俟醜奴自稱天子，置百官。會波斯國獻師子於魏， 波斯國都宿利城，在忸密西，古條支國也；去代都二萬四千二百二十八里。 醜奴留之，改元神獸。	1
夏，四月，以司空高柔爲司徒，光祿大夫徐邈爲司空。邈嘆曰：三公論道之官，無其人則缺， 書曰：三公論道經邦，燮理陰陽，官不必備，惟其人。 豈可以老病忝之哉！ 忝，辱也。 遂固辭不受。	1
初，行儉許伏念以不死，故降。裴炎疾行儉之功，奏言：伏念爲副將張虔勗程務挺   所逼，又回紇等自磧北南向逼之，窮窘而降耳。 紇，下沒翻。磧，七迹翻。 遂誅之。行儉歎曰：渾濬爭功， 事見八十一卷晉武帝太康元年。言若爭伏念之死，則是與張虔勗程務挺爭功。 古今所恥。但恐殺降，無復來者。 復，扶又翻。 因稱疾不出。	1
药树吟多且握兰，蔼然公议满朝端。西垣罢直苍苔冷，南郡行春绿野宽。茜旆出过应曜墓，棠阴潜上伏牺坛。乡心休梦峨眉雪，会顾青蒲忆史丹。	0
甲寅，尊皇太后李氏爲太皇太后。戊午，立皇后王氏。	1
溪深一股渌浮浮，桥断人归拿小舟。烟淡云黄来暝色，青山数叠不遮愁。	0
逍遥心地得关关，偶被功名涴我闲。有寿亦将归象外，无诗兼不恋人间。何穷默识轻洪范，未丧斯文胜大还。筐箧静开难似此，蕊珠春色海中山。	0
茗芽封去且随书，林下多惭好物无。鼻孔撩天犹得在，却须持赠竹香炉。	0
秋，七月，壬子，靑虹見玉堂後殿庭中。 洛陽宮殿名，南宮有玉堂前後殿。見，賢遍翻。 詔召光祿大夫楊賜等詣金商門， 洛陽記曰：南宮有崇德殿太極殿，殿西有金商門。 問以災異及消復之術。 消復者，消變而復其常也。 賜對曰：春秋讖曰：天投蜺，天下怨，海內亂。 春秋演孔圖曰：霓者，斗之亂精也，失度投蜺見。郭璞註爾雅曰：雙出，色鮮盛者爲雄，曰虹；闇者爲雌，曰蜺。 加四百之期，亦復垂及。 春秋演孔圖曰：劉四百歲之際，褒漢王輔，皇王以期，有名不就。宋均註曰：雖褒族人爲漢王以自輔，以當有應期，名見攝錄者，故名不就也。復，扶又翻。 今妾媵閹尹之徒共專國朝， 媵，以證翻。朝，直遙翻。 欺罔日月；又，鴻都門下招會羣小，造作賦說，見寵於時，更相薦說， 更，工衡翻。 旬月之間，並各拔擢。樂松處   常伯，任芝居納言， 常伯，侍中。納言，尙書。處，昌呂翻。 郤儉梁鵠各受豐爵不次之寵， 姓譜：郤，晉卿郤氏之後。 而令搢紳之徒委伏畎畮， 畮，古畝字。 口誦堯舜之言，身蹈絕俗之行， 行，下孟翻。 棄捐溝壑，不見逮及。冠履倒易，陵谷代處，幸賴皇天垂象譴吿。周書曰： 此逸書也。 唯陛下斥遠佞巧之臣， 遠，于願翻。 速徵鶴鳴之士， 易曰：鶴鳴在陰，其子和之；我有好爵，吾與爾靡之。繫辭曰：君子居室，言善，則千里之外應之。鶴鳴之士，言士之修身踐言，爲時所稱者也。 斷絕尺一， 斷，丁管翻。 抑止槃游，冀上天還威，衆變可弭。	1
异县相望两驿间，何时复此共看山。向来同社今无几，莫惜篮舆数往还。	0
老来分外喜新春，春事关心世事轻。棋肯输时方是著，路疑险处不须行。雨催农业鸠夫妇，风带边声雁弟兄。办得斗园邻屋角，剩栽芝朮了馀生。	0
玳瑁秦筝里，声声怨别离。只缘多苦调，欲奏泪还垂。妾意如弦直，君心学柱移。暂时停不弄，音调早参差。	0
根清条不肥，影落明月地。凄凄欲寒时，胚腪已生意。	0
太后欲王呂氏，乃先立所名孝惠子彊爲淮陽王，不疑爲恆山王； 惠帝元年，淮陽王友徙王趙，今以封彊。恆山郡本屬趙國，今割以封不疑。恆，戶登翻。 使大謁者張釋風大臣。 風，讀曰諷。考異曰：史記文帝本紀及惠景間侯者表漢書匈奴傳皆作澤。史記呂后本紀：八年，中大謁者張釋，漢書紀作釋卿，恩澤侯表及周勃傳皆云張釋。顏師古註曰：荆燕吳傳云張擇。今從史記呂后本紀漢書恩澤侯表。 大臣乃請立悼武王長子酈侯台爲呂王， 蘇林曰：台，音胞胎之胎。索隱曰：鄭鄒並音怡。考異曰：漢書外戚侯表及高五王傳皆作鄜侯。今從史記本紀功臣侯表。 割齊之濟南郡爲呂國。 濟，子禮翻。	1
庚辰，帝至河中，發步騎會高萬興兵取丹延。 宋白曰：丹州，秦上郡地，苻姚時爲三堡鎭，後魏大統三年割鄜延二州地置汾州，理三堡鎭；廢帝以河東汾州同名，改爲丹州，因丹楊川以爲名。延州，項羽以董翳爲翟王，都高奴，卽其地。魏滅赫連，以爲統萬鎭，後爲東夏州，後改延州。	1
黄旗旁午责军需，括匠搜船遍里闾。士稚去时无铠仗，武侯屯处有储胥。粟空都内忧难继，甲出民间策恐疏。昔补戎行今简汰，空搔短发看兵书。	0
初宵飞霰急，竹树洒乾轻。不是知音者，难教爱此声。渐凌孤烛白，偏激苦心清。堪笑同文友，忘眠坐到明。	0
寒著麻衣馁食薇，乐山清兴只琴知。蛛经圆网当中立，蜂徙新厨出外飞。山脊倚天无改日，草根埋雪有青时。莫言鸿燕多相背，去去来来共一机。	0
蒙氏艺传黄氏子，独闻相继得名高。锋铓妙夺金鸡距，纤利精分玉兔毫。濡染只应亲赋咏，风流不称近方刀。何妨寄我临池兴，忍使江淹役梦劳。	0
入堂无复见双亲，建此来宁似在神。天地深恩难以报，含悲唯有泪沾巾。	0
偶向溪边洗客尘，数株如玉照青蘋。凄风冷雨分宜县，赖有梅花管领人。	0
五月，上幸安國寺，賜僧重謙僧澈沈檀講座二，各高二丈。 以沈香檀香爲講座也。沈，持林翻。高，古號翻。 設萬人齋。	1
陳伯之聞王茂來，謂褚緭等曰：王觀旣不就命，鄭伯倫又不肯從，便應空手受困。今先平豫章，開通南路，多發丁力，益運資糧，然後席卷北向，以撲飢疲之衆，不憂不濟。 卷，讀曰捲。北向，謂北下攻建康也。撲，普木翻。 六月，留鄕人唐蓋人守城， 守尋陽城。 引兵趣豫章，攻伯倫，不能下。 趣，七喩翻。 王茂軍至，伯之表裏受敵，遂敗走，間道渡江，與虎牙等及褚緭俱奔魏。   間，古莧翻。	1
上種麥於苑中，帥太子以下親往芟之， 帥，讀曰率。芟，所銜翻。 謂曰：此所以薦宗廟，故不敢不親，且欲使汝曹知稼穡艱難耳。又徧以賜侍臣曰：比遣人視田中稼，多不得實，故自種以觀之。 種藝之事，天有雨暘之不時，地有肥磽之不等，而人力又有至不至，故所收有厚薄之異也。若人君不奪農時，人得盡其力，則地無遺利矣，豈必待自種而觀其實哉！	1
千门万户雪花浮，点点无声落瓦沟。全似玉尘销更积，半成冰水结还流。光添曙色连天远，轻逐春风绕玉楼。平地已沾盈尺润，年丰须荷富人侯。	0
己丑，吳大司馬呂岱卒，年九十六。始，岱親近吳郡徐原，慷慨有才志，岱知其可成，賜巾褠， 釋名：巾，謹也。二十成人，士冠庶人巾，言當自謹脩於四敎。褠，單衣，漢魏以來，士庶以爲禮服。褠，古侯翻。 與共言論，後遂薦拔，官至侍御史。原性忠壯，好直言， 好，呼到翻。 岱時有得失，原輒諫爭， 爭，讀曰諍。 又公論之； 公然於衆中論其得失。 人或以吿岱，岱歎曰：是我所以貴德淵者也！ 徐原，字德淵。 及原死，岱哭之甚哀，曰：徐德淵，呂岱之益友， 論語：孔子曰：益者三友：友直，友諒，友多聞。 今不幸， 論語曰：不幸短命死矣。 岱復於何聞過！ 復，扶又翻。 談者美之。	1
此身江海寄天游，一落红尘不易收。未许相如还蜀道，空教何逊在扬州。又惊白酒催黄菊，尚喜朱颜映黑头。火急著书千古事，虞卿应未厌穷愁。	0
深谷窅无底，空闻泉水哀。时因秋日照，微见碧萦回。谷里非人境，胡麻何处来。	0
穷巷无人车辙稀，寻巢燕子故飞飞。似嫌茅屋太低小，广厦千间欣有归。	0
是歲，以 章：十二行本以下有犯字；乙十一行本同；孔本同。 挾銅炭者多，除其法。	1
佛螺双髻矗层岚，云穴呀空藓晕衔。异日主公求肖像，居然认得傅溪岩。	0
萱草开时燕引雏，石盆雨满长菖蒲。但令瓮有贤人酒，何用门迎长者车。	0
纂謂齊從曰：卿前斫我，一何甚也！從泣曰：隱王，先帝所立；陛下雖應天順人，而微心未達，唯恐陛下不死，何謂甚也！纂賞其忠，善遇之。	1
燕子年年入户飞，向人无是亦无非。来春强健还相见，送汝将雏又一归。	0
子陵栖遁处，堪系野人心。溪水浸山影，岚烟向竹阴。忘机看白日，留客醉瑶琴。爱此多诗兴，归来步步吟。	0
孤棹溯霜月，还过阖庐城。系船杨柳，桥畔吹袖晚寒轻。百尺层台重上，万事红尘一梦，回首几周星。风调信衰减，亲旧总凋零。认群峰，寻四塔，半烟横。平生感慨，况逢佳处辄销凝。休说当时雕辇，不见后来游鹿，斜照水空明。猛把画栏拍，飞燕两三声。	0
左岗青虬盘，右坂白虎踞。谁识此中陵，祖龙藏身处。别为一天地，下入三泉路。珠华翔青鸟，玉影耀白兔。山河一易姓，万事随人去。白昼盗开陵，玄冬火焚树。哀哉送死厚，乃为弃身具。死者不复知，回看汉文墓。	0
巨石何崔嵬，横桥架山顶。傍通日月过，仰望虹霓迥。圣者开津梁，谁能度兹岭。	0
齿齐臕足毛头腻，秘阁张郎叱拨驹。洗了颔花翻假锦，走时蹄汗蹋真珠。青衫乍见曾惊否，红粟难赊得饱无。丞相寄来应有意，遣君骑去上云衢。	0
生来体弱不禁风，匹似蘋花较小丰。脑子醲薰众香国，江妃寒损水精宫。银台金盏谈何俗，矾弟梅兄品未公。寄语金华老仙伯，凌波仙子更凌空。	0
阛阓开三市，旗亭起百寻。渐离初击筑，司马正弹琴。细柳龙鳞映，长槐兔月阴。徒知观卫玉，讵肯挂秦金。	0
冬，十一月，戊戌，魏主如中山，遂如信都；十二月，丙子，還，幸靈丘， 靈丘縣自漢以來屬代郡，唐爲蔚州。 至溫泉宮；庚辰，還平城。	1
何堪湿热坐支离，且就虚凉看剧棋。避雨唯应急走耳，登城愿丐少休之。江山政此成三绝，耳目醒然亦一奇。突兀小亭吾画箧，真形妙境恣君窥。	0
何地堪相饯，南楼出万家。可怜高处送，远见故人车。野果新成子，庭槐欲作花。爱君兄弟好，书向颍中誇。	0
云外千峰斗速行，山尖一树独分明。不知林下人家密，倚杖忽闻鸡犬声。	0
诸老凋零尽，公胡不少留。麈谈裁后进，山立俨前脩。逸馆休黄发，为邦付黑头。瓯闽看蔽芾，有泪正难收。	0
毅性剛愎， 愎，弼力翻。 自謂建義之功與裕相埓， 埒，龍輟翻，等也。 深自矜伐，雖權事推裕而心不服； 觀去年答弟藩之言可知已。 及居方岳，常怏怏不得志。 怏，於兩翻。 裕每柔而順之，毅驕縱滋甚，嘗云：恨不遇劉項，與之爭中原！及敗於桑落， 事見上卷六年。 知物情已去，彌復憤激。 復，扶又翻。 裕素不學，而毅頗涉文雅，故朝士有淸望者多歸之， 朝，直遙翻。 與尙書僕射謝混，丹楊尹郗僧施，深相憑結。僧施，超之從子也。 郗，丑之翻。郗超黨於桓溫，僧施黨於劉毅，超僅免而僧施及禍矣。從，才用翻。 毅旣據上流，陰有圖裕之志，求兼督交廣二州，裕許之。毅又奏以郗僧施爲南蠻校尉後軍司馬，毛脩之爲南郡太守，裕亦許之，以劉穆之代僧施爲丹楊尹。毅表求至京口辭墓，裕往會之於倪塘。寧遠將軍胡藩言於裕曰：公謂劉衞軍終能爲公下乎？ 毅爲衞將軍，故稱之。 裕默然，久之，曰：卿謂何如？藩曰：連百萬之衆，攻必取，戰必克，毅以此服公；至於涉獵傳記， 師古曰：涉，若涉水；獵，若獵獸；言歷覽之，不專精也。傳，直戀翻。 一談一詠，自許以爲雄豪；以是搢紳白面之士輻湊歸之。恐終不爲公下，不如因會取之。裕   曰：吾與毅俱有克復之功，其過未彰，不可自相圖也。 裕雖以是言答藩，陰有以處毅者矣。	1
亚相膺时杰，群才遇良工。翩翩幕下来，拜赐甘泉宫。信知命世奇，适会非常功。侍御执邦宪，清词焕春丛。末路望绣衣，他时常发蒙。孰云三军壮，惧我弹射雄。谁谓万里遥，在我樽俎中。光禄经济器，精微自深衷。前席屡荣问，长城兼在躬。高纵激颓波，逸翮驰苍穹。将副节制筹，欲令沙漠空。司业志应徐，雅度思冲融。相思三十年，忆昨犹儿童。今来抱青紫，忽若披鹓鸿。说剑增慷慨，论交持始终。秘书即吾门，虚白无不通。多才陆平原，硕学郑司农。献封到关西，独步归山东。永意久知处，嘉言能亢宗。客从梁宋来，行役随转蓬。酬赠欣元弟，忆贤瞻数公。游鳞戏沧浪，鸣凤栖梧桐。并负垂天翼，俱乘破浪风。眈眈天府间，偃仰谁敢同。何意搆广厦，翻然顾雕虫。应知阮步兵，惆怅此途穷。	0
共公赫怒，天维中摧。鲲鲸喷荡，扬涛起雷。鱼龙陷人，成此祸胎。火焚昆山，玉石相磓。仰希霖雨，洒宝炎煨。箭发石开，戈挥日回。邹衍恸哭，燕霜飒来。微诚不感，犹絷夏台。苍鹰搏攫，丹棘崔嵬。豪圣凋枯，王风伤哀。斯文未丧，东岳岂颓。穆逃楚难，邹脱吴灾。见机苦迟，二公所咍。骥不骤进，麟何来哉。星离一门，草掷二孩。万愤结习，忧从中催。金瑟玉壶，尽为愁媒。举酒太息，泣血盈杯。台星再朗，天纲重恢。屈法申恩，弃瑕取材。冶长非罪，尼父无猜。覆盆傥举，应照寒灰。	0
冬，河南尹李勝出爲荆州刺史，過辭太傅懿。懿令兩婢侍。持衣，衣落；指口言渴，婢進粥，懿不持杯而飮，粥皆流出霑胸。勝曰：衆情謂明公舊風發動， 魏武之辟懿也，懿辭以風痹，故勝以爲舊風發動。 何意尊體乃爾！懿使聲氣纔屬， 詐爲羸惙之狀也。屬，之欲翻。 說：年老枕疾，死在旦夕。 枕，之鴆翻。 君當屈幷州，幷州近胡， 近，其靳翻。 好爲之備！恐不復相見，以子師昭兄弟爲託。勝曰：當還忝本州， 李勝，南陽人，故謂荆州爲本州。 非幷州。懿乃錯亂其辭曰：君方到幷州？勝復曰：當忝荆州。懿曰：年老意荒，不解君言。 解，戶買翻，曉也。 今還爲本州，盛德壯烈，好建功勳！勝退，吿爽曰：司馬公尸居餘氣，形神已離，不足慮矣。 言其形神已離，惟尸在而餘殘喘耳。 他日，又向爽等垂泣曰： 無聲而出涕，曰垂泣。 太傅病不可復濟，令人愴然！故爽等不復設備。	1
浮云仙殿切昭回，甘露通宵滴玉杯。金锁才开团扇入，圣神天子问安来。	0
诗道不胜玄，难于问性天。莫求邻媪诵，姑付后儒笺。至质翻如俚，尤癯始似仙。吾非肝肺异，先得子同然。	0
帝之爲太弟也，與中庶子繆播親善，及卽位，以播爲中書監，繆胤爲太僕卿， 太僕，九卿也；但晉官未有卿字，卿字衍。 委以心膂；帝舅散騎常侍王延尙書何綏太史令高堂沖，並參機密。越疑朝臣貳於己， 散，悉亶翻。騎，奇寄翻。朝，直遙翻。 劉輿潘滔勸越悉誅播等。越乃誣播等欲爲亂，乙丑，遣平東將軍王秉，帥甲士三千入宮，執播等十餘人於帝側，付廷尉，殺之。 越因繆播兄弟以克河間，今又殺之，權勢之爭可畏哉！帥，讀曰率。 帝歎息流涕而已。	1
去岁归时正牡丹，亲庭上寿撚花看。共知春好毋虚掷，更复杯深肯剩残。谁料今兹千万感，强从叔也两相宽。风颠雨急关侬事，时序撩人只暗叹。	0
只在青山可卜邻，妻儿语笑意全真。休识字，莫嫌贫，方是安闲第一人。	0
天宝年中事玉皇，曾将新曲教宁王。钿蝉金雁今零落，一曲伊州泪万行。	0
一湖春渌万山围，著我兰舟自在飞。老子行藏有神助，顺风出去顺风归。	0
新集甘棠尽雅言，独疑陈杜指根源。一飞事往名虽屈，六义功成道更尊。骨气向人蹲獬豸，波涛无敌泻昆崙。明年再就尧阶试，应被人呼小状元。	0
仙苑春浓，小桃开，枝枝已堪攀折。乍雨乍晴，轻暖轻寒，渐近赏花时节。柳摇台榭东风软，帘栊静、幽禽调舌。断魂远、闲寻翠径，顿成愁结。此恨无人共说。还立尽黄昏，寸心空切。强整绣衾，独掩朱扉，簟枕为谁铺设。夜长更漏传声远，纱窗映、银缸明灭。梦回处，梅梢半笼淡月。	0
凤楼琪树，惆怅刘郎一去，正春深。洞里愁空结，人间信莫寻。竹疏斋殿迥，松密醮坛阴。倚云低首望，可知心。	0
六月，甲戌，任城威王彰卒。 諡法：猛以強果曰威；服叛定功曰威。	1
秋，八月，漢主淵命楚王聰等進攻洛陽；詔平北將軍曹武等拒之，皆爲聰所敗。 敗，補邁翻。 聰長驅至宜陽，自恃驟勝，怠不設備。九月，弘農太守垣延詐降， 垣，姓；延，名。降，戶江翻。 夜襲聰軍，聰大敗而還。	1
非崖非巅，壁立苍然。野花炯炯媚朝日，樛木缭绕栖寒烟。归乎归乎，幽深此便。居乎居乎，市声昼喧。纷去住于吾心，定取舍于吾言。竹色一轩秋雨后，荷花十里晚风前。锦城不似还家乐，独立津头欲问船。	0
红楼横落日，萧郎去、几度碧云飞。记窗眼递香，玉台妆罢，马蹄敲月，沙路人归。如今但，一莺通信息，双燕说相思。入耳旧歌，怕听琴缕，断肠新句，羞染乌丝。相逢南溪上，桃花嫩、娇样浅澹罗衣。恰是怨深腮赤，愁重声迟。怅东风巷陌，草迷春恨，软尘庭户，花误幽期。多少寄来芳字，都待还伊。	0
塘东白日驻红雾，早鱼翻光落碧浔。画舟兰棹欲破浪，恐畏惊动莲花心。	0
摐金寒野霁，步玉晓山幽。帝幄期松子，臣庐访葛侯。百工徵往梦，七圣扈来游。斗柄乘时转，台阶捧日留。树重岩籁合，泉迸水光浮。石径喧朝履，璜溪拥钓舟。恩如犯星夜，欢拟济河秋。不学尧年隐，空令傲许由。	0
昔日神仙皆烧鍊，不说根由人岂见。本是凡情枉谩劳，何年待得成九转。	0
天道无亲，至诚与邻。山川遍礼，宫徵维新。玉帛非盛，聪明会真。正斯一德，通乎百神。享帝享亲，维孝维圣。缉熙懿德，敷扬成命。华夷志同，笙镛礼盛。明灵降止，感此诚敬。	0
幽人往往怀麻姑，浮世悠悠仙景殊。自从青鸟不堪使，更得蓬莱消息无。	0
渺小墙阴数尺栽，儿童欲拔几徘徊。须知造化机关敏，坐见童童羽扇开。	0
买山将近一由旬，若比渊明未是贫。万叠峰峦俱入眼，四时景物总宜人。花开自足供心赏，酒熟何妨与客亲。何日杖藜能过我，竹林深处共藏身。	0
古书舛驳承讹久，新义支离折衷难。孔墨达观无异道，触蛮角立有争端。壁中科斗经传写，瓮里醯鸡味笔残。老子暮年亲勘破，束书阁上不须看。	0
瓦炉爇处清烟霭，铁磬敲时晓韵寒。一穿数珠粗又重，拈来百八不相谩。	0
二月，魏楊忠乘勝至石城， 五代志：竟陵郡長壽縣，後周置石城郡。 欲進逼江陵，湘東王繹遣舍人庾恪說忠曰：詧來伐叔 說，式芮翻。來伐事見上卷上年。 而魏助之，何以使天下歸心！忠遂停湕北。 湕水之北也。湕，紀偃翻。 繹遣舍人王孝祀等送子方略爲質以求和，魏人許之。繹與忠盟曰：魏以石城爲封，梁以安陸爲界，請同附庸，幷送質子，貿遷有無， 質，音致。貿，易也；遷，徙也；徙有之無以相貿易。貿，音茂。 永敦鄰睦。忠乃還。 還，從宣翻，又如字。	1
十一月，甲申，上祀圜丘。 貞觀禮：冬至祀昊天上帝於圜丘。	1
辛丑，齊主還鄴。 自晉陽還也。	1
将军恒爱客，载酒喜行游。山殿晴云浴，天香静磬浮。嘉莲艳宝水，甘露降灵楸。徵古一为瑞，清修思更幽。	0
二分浓绿一分红。春事若为穷。醉袖罥香沾粉，公挽我、我扶公。敧短帽，吐长虹。拟凌风。布金堆里，叠翠屏中，云月轻笼。	0
紫髯围碧瞳，勇气炙坐热。生平脱羁检，少小服义烈。堂堂吐高论，牙齿若嚼铁。宝剑压䏶横，谁耻我可雪。酣歌入都市，当面洗人血。常言荆轲愚，每笑豫让拙。事已不受谢，门前车马绝。自谓取功名，焉能由笔舌。	0
误入仙人碧玉壶，一欢那复问亲疏。杯盘狼藉吾何敢，车骑雍容子甚都。此夜新声闻北里，他年故事记南徐。欲穷风月三千界，愿化天人百亿躯。	0
秋港菱花乾，玉盘明月蚀。血渗两枯心，情多去未得。徒经白门伴，不见丹山客。未待刻作人，愁多有魂魄。谁将玉盘与，不死翻相误。天更阔于江，孙枝觅郎主。昔妒邻宫槐，道类双眉敛。今日繁红樱，抛人占长簟。翠襦不禁绽，留泪啼天眼。寒灰劫尽问方知，石羊不去谁相绊。	0
高州刺史李遷仕據大皋口， 五代志：高涼郡，梁置高州。 遣使召寶， 使，疏吏翻；下同。 寶欲往，洗氏止之曰：刺史無故不應召太守，必欲詐君共反耳。寶曰：何以知之？洗氏曰：刺史被召援臺， 被，皮義翻。 乃稱有疾，鑄兵聚衆而後召君；此必欲質君以發君之兵也， 質，音致。 願且無往以觀其變。數日，遷仕果反，遣主帥杜平虜將兵入灨石，城魚梁以逼南康， 帥，所類翻。魚梁亦地名，近灨石。灨，古暗翻。 霸先使周文育擊之。洗氏謂寶曰：平虜，驍將也， 驍，堅堯翻。將，卽亮翻；下同。 今入灨石與官軍相拒，勢未得還，遷仕在州，無能爲也。君若自往，必有戰鬭，宜遣使卑辭厚禮吿之曰：身未敢出，欲遣婦參。彼聞之，必憙而無備。 憙，與喜同。 我將千餘人，步擔雜物，唱言輸賧， 擔，都甘翻。賧，吐濫翻。 得至栅下，破之必矣。寶從之。遷仕果不設備，洗氏襲擊，大破之，遷仕走保寧都。 吳分漢贛縣立陽都縣，晉武太康元年，更名寧都。五代志：南康虔化縣，舊曰寧都。 文育亦擊走平虜，據其城。洗氏與霸先會于灨石，還，謂寶曰：陳都督非常人也，甚得衆心，必能平賊，君宜厚資之。	1
驱车广陌阴，极望散烦襟。霞破天逾净，烟生树始深。掺喧侵暝鼓，练急向寒砧。却入颜生巷，穷栖似故林。	0
一日二子各两屐，踏碎一径松花黄。人好禽鱼亦光耀，山空水石逾荒凉。胸次似涤冰雪瑩，笑语欲染烟霞香。痴绝犹嫌不联袂，此已天幸宽愁肠。	0
紫汉秦楼敞，黄山鲁馆开。簪裾分上席，歌舞列平台。马既如龙至，人疑学凤来。幸兹联棣萼，何以接邹枚。	0
金汤里面境何求，宝殿东边院最幽。栽种已添新竹影，画图兼列远山秋。形容岂合亲公子，章句争堪狎士流。虚负岷峨老僧约，年年雪水下汀洲。	0
雪压梅敧，写不就、岁寒清绝。正阆苑、五分里过了，三分腊月。	0
雪霁太阳津，城池表里春。河流添马颊，原色动龙鳞。万里独归客，一杯逢故人。登高向西望，关路正飞尘。	0
先畴少失杏花耕，十载穷尘困缚缨。山上有山成久客，吏中非吏得空名。吟塘碧草他年废，雾驿哀猿此夜惊。何日谒归聊望里，况无车骑得乡评。	0
潘岳闲居日，王戎戏陌辰。蝶游芳径馥，莺啭弱枝新。叶暗青房晚，花明玉井春。方知有灵干，特用表真人。	0
初与游杨事伊洛，后闻王魏起并汾。空令蟠结千年核，难掩光芒万丈文。儿似福郊传旧学，友为子厚志新坟。身今独老西河上，欲酹生刍隔暮云。	0
琐窗睡起，闲伫立、海棠花影。记翠楫银塘，红牙金缕，杯泛梨花冷。燕子衔来相思字，道玉瘦、不禁春病。应蝶粉半销，鸦云斜坠，暗尘侵镜。还省。香痕碧唾，春衫都凝。悄一似荼，玉肌翠帔，消得东风唤醒。青杏单衣，杨花小扇，闲却晚春风景。最苦是、蝴蝶盈盈弄晚，一帘风静。	0
三月，丙戌，蜀北路行營都招討武德節度使王宗播等自散關擊岐，渡渭水， 此寶雞渭河也。 破岐將孟鐵山；會大雨而還， 還，從宣翻，又如字。 分兵戍興元鳳州及威武城。 威武城在鳳州北，蜀所築也。 戊子，天雄節度使同平章事王宗昱攻隴州，不克。	1
君登金华省，我入银台门。幸遇圣明主，俱承云雨恩。复此休浣时，闲为畴昔言。却话山海事，宛然林壑存。明湖思晓月，叠嶂忆清猿。何由返初服，田野醉芳樽。	0
璋遣其將劉璝冷苞張任鄧賢吳懿等拒備，皆敗，退保緜竹； 璝，姑回翻，又胡隈翻。冷，魯杏翻，姓也。按本或作泠，泠，音魯經翻。緜竹縣，屬廣漢郡；唐屬漢州；九域志，在州東北九十三里。 懿詣軍降。 降，戶江翻；下同。 璋復遣護軍南陽李嚴江夏費觀督緜竹諸軍， 復，扶又翻；下同。夏，戶雅翻。費，父沸翻。 嚴觀亦率其衆降於備。備軍益強，分遣諸將平下屬縣。劉璝張任與璋子循退守雒城， 雒縣，屬廣漢郡，雒水所出；唐爲漢州治所。 備進軍圍之。任勒兵出戰於鴈橋， 鴈江，在雒縣南，曾   有金鴈，故名爲鴈橋。 軍敗，任死。	1
年年江上见寒梅。暗香来。为谁开。疑是月宫、仙子下瑶台。冷艳一枝春在手，故人远，相思寄与谁。怨极恨极嗅香蕊。念此情，家万里。暮霞散绮。楚天碧、片片轻飞。为我多情，特地点征衣。花易飘零人易老，正心碎，那堪塞管吹。	0
帝謂蕭坦之曰：人言鎭軍與王晏蕭諶欲共廢我， 鸞時領鎭軍將軍，故稱之。 似非虛傳。卿所聞云何？坦之曰：天下寧當有此，誰樂無事廢天子邪！ 樂，音洛。 朝貴不容造此論，當是諸尼姥言耳，豈可信耶！ 朝，直遙翻。姥，莫補翻；女老稱。 官若無事除此三 章：十二行本三作二；乙十一行本同。 人，誰敢自保！直閤將軍曹道剛疑外間有異，密有處分，謀未能發。 言曹道剛密有圖鸞等之謀而未能發。處，昌呂翻。分，扶問翻。	1
春，正月，帝加元服。	1
艳翠春销骨，妖红醉入肌。花仙别无诀，一味服燕支。	0
大司馬內有受禪之志，沈約微扣其端，大司馬不應；他日，又進曰：今與古異，不可以淳風期物。 淳風，謂淳古之風也。 士大夫攀龍附鳳，皆望有尺寸之功。今童兒牧豎皆知齊祚已終，明公當承其運，天文讖記又復炳然； 讖，楚譖翻。 天心不可違，人情不可失。苟曆數所在，雖欲謙光，亦不可得已。 易曰：謙尊而光。 大司馬曰：吾方思之。約曰：公初建牙樊沔，此時應思； 沔，彌兗翻。 今王業已成，何所復思！若不早定大業，脫有一人立異，卽損威德。且人非金石，時事難保，豈可以建安之封遺之子孫！ 復，扶又翻；下無復豈復同。遺，唯季翻。 若天子還都，公卿在位，則君臣分定， 分，扶問翻。 無復異心，君明於上，臣忠於下，豈復有人方更同公作   賊！大司馬然之。約出，大司馬召范雲吿之，雲對略同約旨，大司馬曰：智者乃爾暗同。卿明早將休文更來！ 將，攜也，挾也，領也。休文，沈約字也。 雲出，語約，約曰：卿必待我！雲許諾，而約先期入。 語，牛倨翻。先，悉薦翻。 大司馬命草具其事，約乃出懷中詔書幷諸選置，大司馬初無所改。俄而雲自外來，至殿門，不得入，徘徊壽光閤外，但云咄咄！ 江南禁中有壽光省。咄，當沒翻。毛晃曰：咄咄，咨嗟語也。 約出，問曰：何以見處？約舉手向左， 謂處之以尙書左僕射也。處，昌呂翻。 雲笑曰：不乖所望。有頃，大司馬召雲入，嘆約才智縱橫， 縱，子容翻。 且曰：我起兵於今三年矣， 東昏侯永元二年十一月，衍起兵，至是首尾三年。 功臣諸將實有其勞， 將，卽亮翻。 然成帝業者，卿二人也。	1
海国一尺绮，冰壶万缕丝。以君西攀桂，赠此金莲枝。高鸟思茂林，穷鱼乐洿池。平生握中宝，无使岁寒移。	0
睡足秋堂夜雨声，天涯此夕叹飘零。空阶滴沥肠堪断，更向芭蕉叶上听。	0
商州刺史李稠驅士民西走， 將奔蜀也。 將吏追斬之， 考異曰：薛史：稠棄郡西奔，本州將吏以都牙校李玟權知州事。歐陽史：商州軍亂，逐其刺史李稠，稠奔于岐。實錄：丙寅，陝州奏商州刺史李稠棄郡逃山谷。又曰：商州將吏以稠驅虜士庶西遁，追斬無遺，暫令都押牙李玟主州事。今從之。 推都押牙李玟主州事。	1
燕罢芳园敕御龙，须臾仙仗簇还宫。千官过尽尘如雾，薄暮香钿满路中。	0
恩據會�，自稱征東將軍，逼人士爲官屬，號其黨曰長生人，民有不與之同者，戮及嬰孩，死者什七八。醢諸縣令以食其妻子， 食，祥吏翻。 不肯食者，輒支解之。 支解者，隨其支節解剝，若解牛然。 所過掠財物，燒邑屋，焚倉廩，刊木，堙井， 孔安國曰：刊，槎其木也。堙，塞也。 相帥聚於會�， 帥，讀曰率；下同。 婦人有嬰兒不能去者，投於水中，曰：賀汝先登仙堂，我當尋後就汝。恩表會�王道子及世子元顯之罪，請誅之。	1
寄兴沧洲上，平芜绿又春。忘机时傲睨，燕坐默存真。铁砚心逾壮，金楼铸自新。年来孤节物，懒惰复谁伦。	0
春尽花随尽，其如自是花。从来说花意，不过此容华。明月易亏轮，好花难恋春。常将花月恨，并作可怜人。	0
契丹述律太后遣使以其國中酒饌脯果賜契丹主，賀平晉國。 饌，徂皖翻，又雛戀翻。 契丹主   與羣臣宴於永福殿，每舉酒，立而飮之，曰：太后所賜，不敢坐飮。	1
羲轮亭午烁炎威，溪上轩窗匝翠微。野泽蒲深初类堞，坏垣苔老半成衣。争花晚蝶萦丛住，避弋惊禽截浦飞。一衽雄风消内热，高门无意事轻肥。	0
竹树无声或有声，霏霏漠漠散还凝。岭梅谢后重妆蕊，岩水铺来却结冰。牢系鹿儿防猎客，满添茶鼎候吟僧。好将膏雨同功力，松径莓苔又一层。	0
文章漫道能吞凤，杯酒何曾解吃鱼。今日梓州张社会，应须遭这老尚书。	0
河東太守兼本道采訪使韋陟，斌之兄也， 使，疏吏翻。斌，音彬。 文雅有盛名，楊國忠恐其入相， 相，息亮翻。 使人吿陟贓汚事，下御史按問。陟賂中丞吉溫，使求救於安祿山，復爲國忠所發。 下，遐嫁翻。復，扶又翻。 閏月，壬寅，貶陟桂嶺尉，溫澧陽長史。 桂嶺，漢臨賀縣地，隋置桂嶺縣，唐屬賀州。澧陽郡，澧州。舊志：澧陽郡，京師東南一千八百九十三里。 安祿山爲溫訟冤， 爲，于僞翻。 且言國忠讒疾。上兩無所問。	1
馀月雨新歇，风日亦已和。佳木颇秀整，好鸟仍啸歌。今我苦不乐，如此春意何。喧寂有异境，穷达元同科。此道贵坚壁，外物将倒戈。有慨怀古人，执柯能伐柯。	0
野日初晴麦垄分，竹园相接鹿成群。几家废井生青草，一树繁花傍古坟。引水忽惊冰满涧，向田空见石和云。可怜荒岁青山下，惟有松枝好寄君。	0
南北由来地气偏，凌寒松柏但苍然。逾淮种橘今为枳，岂比中人性易迁。	0
汝南太守宗資以范滂爲功曹，南陽太守成瑨以岑晊爲功曹， 瑨，卽刃翻。晊，音質。 皆委心聽任，使之褒善糾違，肅淸朝府。 朝，郡朝也。公卿牧守所居皆曰府。朝，直遙翻。 滂尤剛勁，疾惡如讎。滂甥李頌，素無行，中常侍唐衡 張：衡作儉。 以屬資， 行，下孟翻。屬，之欲翻。 資用爲吏；   滂寢而不召。資遷怒，捶書佐朱零， 百官志：郡閣下及諸曹各有書佐，幹主文書。 零仰曰：范滂淸裁， 賢曰：裁，音才代翻。裁，制也；言其淸而有制也。 今日寧受笞而死，滂不可違。資乃止。郡中中人以下，莫不怨之。於是二郡爲謠曰：汝南太守范孟博，南陽宗資主畫諾； 孟博，范滂字也。諾者，隨言而應，無所違也。畫諾，猶畫可也。 南陽太守岑公孝，弘農成瑨但坐嘯。 公孝，岑晊字也。嘯，吟也，言但坐而吟嘯，於郡事無所豫也。	1
四海论交二十年，知心一见似前缘。情亲尚记通宵语，忠告难忘送别篇。梦入蓬壶重会面，座看书史尚堆前。应怜废学从农圃，要使留心在简编。	0
云架重楼出郡城，虹梁雅韵仲宣情。越王空置千年迹，丞相兼扬万古名。过鸟时时冲客会，闲风往往弄江声。谬将蹇步寻高躅，鱼目骊珠岂继明。	0
时势危棋局转低，丈夫有志竟何为。优游输与田家乐，问著朝廷事不知。	0
寒气侵凌鹤氅，苍头急打柴门。鹊抱冰枝欲语，山人喜色春温。	0
春，太后遣長樂少府夏侯藩宗正劉宏尙書令平晏納采見女。 婚有五禮，納采問名納吉納徵請期。陸德明曰：采，音七在翻，擇也。師古曰：謂采擇其可者。 還，奏言：公女漸漬德化， 漸，音沾。 有窈窕之容， 窈窕，幽閒也。王肅曰：善心曰窈，善容曰窕。 宜承天序，奉祭祀。太師光大司徒宮大司空豐左將軍孫建執金吾尹賞行太常事太中大夫劉秀及太卜太史令服皮弁素積， 百官表：太常有太卜太史等令。師古曰：皮弁，以鹿皮爲冠，形如人手之弁合也。素積，謂素裳也。朱衣而素裳。積，謂襞績，若今之襈爲也。襈，音雛戀翻。賢曰：素積者，積以爲裳也，言要中辟積也。賈公彥曰：皮弁之服，十五升白布衣，積素以爲裳。 以禮雜卜筮，皆曰：兆遇金水王相，卦遇父母得位， 兆，卜也。卦，筮也。孟康曰：金   水相生也。張晏曰：金王則水相也。遇父母則泰卦，乾下坤上，天下於地，是配享之卦。師古曰：王，音于放翻。原父曰：但言父母得位，安知是泰卦乎！相，息亮翻。 所謂康強之占，逢吉之符也。 洪範曰：汝則從龜從筮從卿士從庶民從，是之謂大同，身其康強，子孫其逢吉。 又以太牢策吿宗廟。有司奏：故事：聘皇后，黃金二萬斤，爲錢二萬萬；莽深辭讓，受六千三百萬，而以其四千三百萬分予十一媵家及九族貧者。 九族，上自高祖，下至玄孫之親。按漢書王莽傳：故事聘皇后黃金二萬斤，爲錢二萬萬。莽深辭讓，受四千萬，而以其三千三百萬予十一媵家。羣臣復言：今皇后受聘，踰羣妾亡幾。有詔，復益二千三百萬，爲三千萬。莽復以其千萬分予九族貧者。又按杜佑通典：聘后黃金二萬斤，漢呂后爲惠帝聘魯元公主故事也。予，讀曰與。	1
早晚以成行色，主人莫与留延。正当春月艳阳天。去赛从前心愿。执状去呈仙尉，殷勤早与周旋。不辞客路往来难，暂辍舞裙歌扇。	0
候骑不侵南海，好山多近吾庐。醒歌醉眠任我，朝奏暮召从渠。	0
一与子由别，却数七端午。身随綵丝系，心与昌歜苦。今年匹马来，佳节日夜数。儿童喜我至，典衣具鸡黍。水饼既怀乡，饭筒仍悯楚。谓言必一醉，快作西川语。宁知是官身，糟曲困熏煮。独携三子出，古刹访禅祖。高谈付梁罗，诗律到阿虎。归来一调笑，慰此长龃龉。	0
上以南方寇盜尙多，丙午，以左武候將軍張鎭周爲淮南道行軍總管，大將軍陳智略爲嶺南道行軍總管，鎭撫之。	1
五岳无尘四海清，太平天子爱长生。蓬莱方士壶中宿，旋种仙芝一夜成。	0
昔侍琼花宴，回头二纪馀。嵇康作书懒，魏勃扫门疏。尚意开黄阁，安知尾素车。萧然旋马第，人指相君居。	0
杜曲有攒眉老，汉庭无友辱人。但看灵妃启齿，不烦里女效颦。	0
青青矗矗水萦回，散入溪田媚复哀。天上清音难猝记，兹游悔不负琴来。	0
闻道毗陵诗酒兴，近来积渐学姑苏。罨头新令从偷去，刮骨清吟得似无。越调管吹留客曲，吴吟诗送暖寒杯。娃宫无限风流事，好遣孙心暂学来。	0
夜来新长水三尺，雨过横流春一溪。翠柳颦眉花阁泪，乳莺空对妇鸠啼。	0
旧日重阳日，传杯不放杯。即今蓬鬓改，但愧菊花开。北阙心长恋，西江首独回。茱萸赐朝士，难得一枝来。	0
冻醪卢橘助登临，此地相逢旧有音。石润自知梅信蚤，池方应为玉流深。诗成千色排清砌，话久花枝转夕阴。不见辟疆妨底事，月楼归去正龙吟。	0
行人将底酬春色。	0
小园足生事，寻胜日倾壶。莳蔬利于鬻，才青摘已无。四邻依野竹，日夕采其枯。田家心适时，春色遍桑榆。	0
天地有至和，薰蒸效兹祥。异哉桃李蹊，葩萼俱作双。纷纷承朝露，一一含春阳。飞来两珍禽，文采粲成章。鸣集芳树间，其音美如簧。近君白玉堂，奉君黄金觞。君家伯仲贤，人物伟相望。衣冠作嘉话，何止跨一乡。永言棣华好，歌乐殊未央。我赋角弓诗，封植讵可忘。	0
素笺封了还重拆。	0
禁署寒气迟，孟冬菊初坼。新黄间繁绿，烂若金照碧。仙郎小隐日，心似陶彭泽。秋怜潭上看，日惯篱边摘。今来此地赏，野意潜自适。金马门内花，玉山峰下客。寒芳引清句，吟玩烟景夕。赐酒色偏宜，握兰香不敌。凄凄百卉死，岁晚冰霜积。唯有此花开，殷勤助君惜。	0
南岭见秋雪，千门生早寒。闲时驻马望，高处卷帘看。雾散琼枝出，日斜铅粉残。偏宜曲江上，倒影入清澜。	0
侯思止鞫魏元忠，元忠辭氣不屈；思止怒，命倒曳之。元忠曰：我薄命，譬如墜驢，足絓於鐙，爲所曳耳。 絓，戶掛翻。鐙，都鄧翻。 思止愈怒，更曳之，元忠曰：侯思止，汝若須魏元忠頭則截取，何必使承反也！	1
太祖皇帝龍飛鳳翔，掃除凶逆。大魏之興，于今二十有四年矣； 自黃初受禪至是二十四年。 觀五代之存亡而不用其長策， 五代：夏商周秦漢。 覩前車之傾覆而不改於轍迹。子弟王空虛之地，君有不使之民； 空虛，謂有封國之名，實不能有其地也。君不使之民，謂抗藩王之尊於國民之上，不得而臣使也。王，于況翻。 宗室竄於閭閻，不聞邦國之政；權均匹夫，勢齊凡庶。內無深根不拔之固，外無盤石宗盟之助， 呂延濟曰：盤石，大石也，以其堅重不可轉易也。宗盟，謂同姓諸侯盟會者也。 非所以安社稷，爲萬世之業也。且今之州牧郡守， 守，式又翻。 古之方伯諸侯，皆跨有千里之土，兼軍武之任，或比國數人， 比，毗必翻，又毗至翻。 或兄弟並據；而宗室子弟曾無一人間廁其間， 人間，古莧翻。 與相維制，非所以強榦弱枝，備萬一之虞也。今之用賢，或超爲名都之主，或爲偏師之帥； 帥，所類翻。 而宗室有文者必限小縣之宰，有武者必置百人之上， 張銑曰：言宗室位卑也。   百人之上，百夫長也。 非所以勸進賢能褒異宗室之禮也。語曰：百足之蟲，至死不僵， 馬蚿百足。僵，居良翻。 以其扶之者衆也。此言雖小，可以譬大。是以聖王安不忘危，存不忘亡，故天下有變而無傾危之患矣。冏冀以此論感悟曹爽，爽不能用。 以明帝之明，且不能用陳思王之言，況曹爽之愚闇哉！	1
山涧雨初收，涓涓水乱流。树根一片石，童子坐牵牛。	0
自休自已自安排，常愿居山事偶谐。僧采树衣临绝壑，狖争山果落空阶。闲担茶器缘青障，静衲禅袍坐绿崖。虚作新诗反招隐，出来多与此心乖。	0
江城柳色海门烟，欲到茅山始下船。知道君家当瀑布，菖蒲潭在草堂前。	0
去岁秋时去，今年秋又来。浮名何所得，岁月苦相催。	0
龙虎刚柔隐圣方，一时和合运阴阳。周知配类无疏失，物性从来理自长。鼎里花开装五彩，心明火候制三黄。更能通得华池妙，南北东西不可当。	0
上聞廣陵平，出宣陽門，敕左右皆呼萬歲。侍中蔡興宗陪輦，上顧曰：卿何獨不呼？興宗正色曰：陛下今日正應涕泣行誅，豈得皆稱萬歲！ 謂同氣相殘，乃天理人倫之變；必若以義滅親，應涕泣而行誅也。 上不悅。	1
夏，四月，甲辰，魏主東巡大寧。	1
秦城择日发征辕，斋戒来投节制尊。分虎名高初命相，攀龙迹下愧登门。夜听讴咏销尘梦，晓拜旌幢战旅魂。华舍未开宁有碍，綵毫虽乏敢无言。生兼文武为人杰，出应乾坤静帝阍。计吐六奇谁敢敌，学穷三略不须论。功高马卸黄金甲，台迥宾欢白玉樽。九穗嘉禾垂绮陌，四时甘雨带雕轩。推恩每觉东溟浅，吹律能令北陆暄。青草连沙无血溅，黄榆锁塞有莺翻。笙歌合沓春风郭，鸡犬连延碧岫村。游子不缘贪献赋，永依棠树托蓬根。	0
初，南單于於扶羅旣立，國人殺其父者遂叛， 單于羌渠被殺，事見上卷中平五年。 共立須卜骨都侯爲單于。於扶羅詣闕自訟。會靈帝崩，天下大亂，於扶羅將數千騎與白波賊合兵寇郡縣。時民皆保聚，鈔掠無利， 鈔，楚交翻。 而兵遂挫傷。復欲歸國，國人不受，乃止河東平陽。須   卜骨都侯爲單于一年而死，南庭遂虛其位，以老王行國事。	1
缁帷怅别倏经年，荣路心危重惘然。宁死道边终自直，狂歌河上欲谁怜。魂随夜蝶星垂地，信断秋鳞水接天。早晚承明庆三入，愿持云汉续遗篇。	0
帝子威仪绝，储妃礼度优。叠鼓陪仙观，凝笳翼画辀。郁郁神香满，奕奕彩云浮。排空列锦罽，腾欢溢皇州。	0
先生先生莫外求，道要人传剑要收。今日相逢江海畔，一杯村酒劝君休。	0
迸玉闲抽上钓矶，翠苗番次脱霞衣。山童泥乞青骢马，骑过春泉掣手飞。	0
又从天禄閤中归，厌太官羊忆苦薇。伋瑗昌言忧国事，永钦沽直暴君非。贵人高爵悬金印，狎客闲情减带围。独有冥鸿惜毛羽，刺天未肯羡群飞。	0
箬溪朝雨散，云色似天台。应是东风便，吹从海上来。灵山游汗漫，仙石过莓苔。误到人间世，经年不早回。	0
瑶岩嵯峨兮龙翔凤飞，玄庐肃启兮松楸露晞。东望宰陇兮券台依依，灵辰不留兮夷床晓移。紫萸黄菊兮奠祖一卮，熏炉经卷兮俨如生时。灵幄香销兮犹有嫔衣，音容寂寂兮万古永归。龙㡛黼翣兮骖神魌，一声万里兮风号谷悲。	0
有花栽性地，馀法寄灯房。虬蜿骈松瘦，钟寒殷谷长。赤髯班石坐，白骥踏云骧。一夕参玄客，森森出虎场。	0
醉倚朱阑一解衣。碧云迷望眼，断虹低。近来休说带宽围。人千里，还是燕双飞。深院日初迟。绮窗帘幕静，恨生眉。不堪虚度是花时。鸿来速，争解寄相思。	0
帝拔任約於獄，以爲晉安王司馬， 帝封子方智爲晉安王。任，音壬。 使助法和拒紀， 赤亭之戰，法和活約，是有舊恩，故使助之。 謂之曰：汝罪不容誅，我不殺，本爲今日！因撤禁兵以配之，仍許妻以廬陵王續之女，使宣猛將軍劉棻與之俱。 爲，于僞翻。妻，七細翻。棻，符分翻。	1
晓霜初著青林，望中故国凄凉早。萧萧渐积，纷纷犹坠，门荒径悄。渭水风生，洞庭波起，几番秋杪。想重涯半没，千峰尽出，山中路、无人到。前度题红杳杳。溯宫沟、暗流空绕。啼螀未歇，飞鸿欲过，此时怀抱。乱影翻窗，碎声敲砌，愁人多少。望吾庐甚处，只应今夜，满庭谁扫。	0
茶梅有意如相伴，梨枣无根未易栽。稍喜冻逢春渐解，不堪老挟病俱来。久扃北户寒稀出，已落南枝暖再开。忘却玉堂供帖子，牛栏西畔觅诗回。	0
莫漫恋浮名，应须薄宦情。百年齐旦暮，前事尽虚盈。愁鬓行看白，童颜学未成。无过天竺国，依止古先生。	0
秋光万斛泼疏帘，瘦玉萧萧拂画檐。鹊尾炉中香篆冷，矮窗袖手对楞严。	0
青城山中云茫茫，龙车问道来轩皇。当封分为五岳长，天地截作神仙乡。	0
时同事弗同，穷节厉阴风。我役流沙外，君朝紫禁中。从容非所羡，辛苦竟何功。但示酬恩路，浮生任转蓬。	0
我归自南山，山翠犹在目。心随白云去，梦绕山之麓。汝从何方来，笑齿粲如玉。探怀出新诗，秀语夺山绿。觉来已茫昧，但记说秋菊。有如采樵人，入洞听琴筑。归来写遗声，犹胜人间曲。	0
谓公方壮须似雪，谓公已老光浮颊。朅来湖上饮美酒，醉后剧谈犹激烈。湖边草木新著霜，芙蓉晚菊争煌煌。插花起舞为公寿，公言百岁如风狂。赤松共游也不恶，谁能忍饥啖仙药。已将寿夭付天公，彼徒辛苦吾差乐。城上乌栖暮霭生，银缸画烛照湖明。不辞歌诗劝公饮，坐无桓伊能抚筝。	0
秋，七月，命建安王武攸宜留守西京，代會�王武攸望。 守，式又翻。會，工外翻。	1
闻道星轺税鞅鞿，朋游相继款斋扉。正当春霁园英富，况值时清谏疏稀。共喜开颜论雅旧，须留持酒玩芳菲。属酬新句尤欢纵，不限严更未许归。	0
咽津纳气是人行，有药方能造化生。鼎内若无真种子，犹将水火煮空铛。	0
丙申，魏太后竇氏殂。	1
閏三月，敕：應會昌五年所廢寺，有僧能營葺者，聽自居之，有司毋得禁止。是時   君相務反會昌之政， 相，息亮翻。 故僧尼之弊皆復其舊。 觀通鑑所書，則會昌大中之是非可見矣。	1
月驭初明露掌西，翩翩犹伴夜乌啼。驾巢树冷空三匝，却是鸣鸠得稳栖。	0
越水正逶迤，艳阳三月时。中有婵娟子，含怨望佳期。鲜肤润玉泽，微眄动蛾眉。解佩遗中浦，折芳怀所思。彩色岂不重，瑰艳难久滋。一歌江南曲，再使妾心悲。	0
今朝腊月春意动，云安县前江可怜。一声何处送书雁，百丈谁家上水船。未将梅蕊惊愁眼，要取楸花媚远天。明光起草人所羡，肺病几时朝日边。寒轻市上山烟碧，日满楼前江雾黄。负盐出井此溪女，打鼓发船何郡郎。新亭举目风景切，茂陵著书消渴长。春花不愁不烂漫，楚客唯听棹相将。即看燕子入山扉，岂有黄鹂历翠微。短短桃花临水岸，轻轻柳絮点人衣。春来准拟开怀久，老去亲知见面稀。他日一杯难强进，重嗟筋力故山违。	0
通鑑一百四十六	1
史炤釋文曰：長上，人名。海陵本同。余謂衞兵更番迭上，長上者，宿衞官名，異於衆兵之迭上者也。唐武散階有懷化執戟長上，歸德執戟長上，此則長上爲官名之明證也。	1
千林凋尽，一阳未报，已绽南枝。独对霜天，冒寒先占花期。清香映月浮动，临浅水、疏影斜敧。孤标不似，绿李夭桃，取次成蹊。纵寿阳、妆脸偏宜。应未笑、天然雅态冰肌。寄语高楼，凭栏羌管休吹。东君自是为主，调鼎鼐、终付他时。从今点缀，百草千花，须待春归。	0
甲第三重戟，高门四列侯。已成冠盖里，更有凤皇楼。人世方为乐，生涯遽若休。空馀掌纶地，传庆百千秋。	0
洞庭山下湖波碧，波中万古生幽石。铁索千寻取得来，奇形怪状谁能识。初疑朝家正人立，又如战士方狙击。又如防风死后骨，又如于菟活时额。又如成人枫，又如害瘿柏。雨过上停泓，风来中有隙。想得沈潜水府时，兴云出雨蟠蛟螭。今来硉矹林庭上，长恐忽然生白浪。用时应不称娲皇，将去也堪随博望。噫嘻尔石好凭依，幸有方池并钓矶。小山丛桂且为伴，钟阜白云长自归。何必豪家甲第里，玉阑干畔争光辉。一朝荆棘忽流落，何异绮罗云雨飞。	0
登高大夫事，感物古诗流。韵变齐风缓，辞凌汉气遒。恨非雌霓赏，惟祝洞箫求。病客无盘玉，琅玕未易酬。	0
及宣城王誅諸王，皆令典籤殺之，竟無一人能抗拒者。孔珪聞之，流涕曰：齊之衡陽江夏最有意， 言有意於翼輔帝室。 而復害之； 復，扶又翻；下勿復同。 若不立籤帥，故當不至於此。 此上歷敍典籤之弊。 宣城王亦深知典籤之弊，乃詔：自今諸州有急事，當密以奏聞，勿復遣典籤入都。自是典籤之任浸輕矣。	1
扰扰闾巷士，过我何所为。屡来徒我烦，不来我弗思。少年乐知闻，喜与客子随。晚岁事恬默，与世益参差。骑马出寻人，中路辄自归。归来亦何乐，书史自相期。巳与往者亲，可无兹世违。欲语无所得，起视北雁飞。念子远千里，昔别今巳期。寄声虽云多，所得竟亦稀。近者忽报书，期我往就之。不知予苦穷，系此不可离。尚迫朝暮忧，宁有道路资。人生少所同，老去财几时。予势既若此，子复不肯来。但恐百年间，龃龉终莫齐。诗以寄子招，亦以写我悲。	0
初，帝數失皇子， 數，所角翻。 何皇后生子辯，養於道人史子眇家，號曰史侯。 賢曰：道人，   謂有道術之人。 王美人生子協，董太后自養之，號曰董侯。羣臣請立太子。帝以辯輕佻無威儀， 佻，初彫翻，輕薄也。 欲立協，猶豫未決。會疾篤，屬協於蹇碩。 屬，之欲翻，託也。 丙辰，帝崩于嘉德殿。 年三十四。嘉德殿在南宮九龍門內。 碩時在內，欲先誅何進而立協，使人迎進，欲與計事；進卽駕往。碩司馬潘隱與進早舊，迎而目之。進驚，馳從儳道歸營， 廣雅曰：儳，疾也；仕鑒翻。 引兵入屯百郡邸， 天下郡國百餘，皆置邸京師。謂之百郡邸者，百郡總爲一邸也。 因稱疾不入。	1
一鸡死，一鸡鸣。	0
裕在江陵，輔國將軍王誕白裕求先下，裕曰：諸葛長民似有自疑心，卿詎宜便去！誕曰：長民知我蒙公垂盼，今輕身單下，必當以爲無虞，乃可以少安其意耳。裕笑曰：卿勇過賁育矣。 盼，匹莧翻。少，詩沼翻。賁，音奔。 乃聽先還。	1
白玉尊前紫桂香，迎春阁上燕双双。陈王半醉贵妃舞，不觉隋兵夜渡江。	0
高原春霁荡妖氛，使驲重来路始分。虽远长安初见日，渐亲冀北已瞻云。东风未破胡天冻，芳草应连紫陌薰。早晚旅魂还旧干，晨钟一到玉关闻。	0
自造白金五銖錢後，吏民之坐盜鑄金錢死者數十萬人，其不發覺者不可勝計， 勝，音升。 天下大抵無慮皆鑄金錢矣。 師古曰：抵，歸也。大歸，猶言大凡也。無慮，亦謂大率無少計慮云耳。 犯者衆，吏不能盡誅。	1
玉刻麒麟烟缕直，生色屏风龟甲碧。青娥无声满空白，兔影西流转斜隙。仙人莲花殷叶开，当心吐光照愁魄。缦缨短后易水客，气动燕山骄子泣。挽下天河倚渴倾，昆崙流断无五色。铜匣新开北斗高，电光惊飞走空壁。鲸鱼斗死海水红，欃枪西出屯云黑。酒酣挥舞七星寒，金精圯下留素策。	0
一水寂寥青霭合，两崖崔崒白云残。画人心到啼猿破，欲作三声出树难。	0
儒家无外事，招客勘青编。笔墨东西置，朱黄次第研。频忧伤点窜，细恐误流传。改易文辞正，增加字数全。目因繁处倦，心向注中专。端坐穷今古，披襟见圣贤。疲劳时举白，游息或谈玄。得兴忘昏旭，题名记岁年。栖毫思确论，废卷恨忘篇。鱼鲁皆刊定，谁人敢间然。	0
秋蕊深红胜菊黄，拒霜却是最宜霜。仲谋有子来江表，先与乔娘醉晚妆。	0
云华满高阁，苔色上钩栏。药草空阶静，梧桐返照寒。清吟可愈疾，携手暂同欢。堕叶和金磬，饥乌鸣露盘。伊流惜东别，灞水向西看。旧托含香署，云霄何足难。	0
荷叶生时春恨生，荷叶枯时秋恨成。深知身在情长在，怅望江头江水声。	0
桂花老月窟，堕地散金蕊。长忧风雨馀，失此香旖旎。抚树三叹息，留花姑少俟。枕中有仙方，解使香不死。蜜蜂喜输粮，馀润获渐靡。瘗深阅三月，发覆验封玺。虚堂习新观，博山为频启。初从鼻端参，忽置秋色里。氤氲缥缈间，可以降月姊。自兹闻四时，何止名七里。	0
一万强人犯海陵，可怜谈笑陷官兵。张韩刘岳今何在，塞上将军漫有名。	0
归。猎猎薰风飐绣旗。拦教住，重举送行杯。	0
层楼重到已经旬，远岫晴岚发兴清。风送炎天堕冰雪，香清仙界引星辰。茶瓜暂唤林间客，杖履长输物外人。便欲从游赤松子，君恩应许乞微身。	0
義宣至尋陽，以質爲前鋒而進，爽亦引兵直趣歷陽， 趣，七喩翻。 與質水陸俱下。殿中將軍沈靈賜將百舸，破質前軍於南陵，擒軍主徐慶安等。 舸，古我翻。 質至梁山，夾陳兩岸，與官軍相拒。 陳，讀曰陣。	1
暮行河堤上，四顾不见人。衰草际黄云，感叹愁我神。夜归孤舟卧，展转空及晨。谋计竟何就，嗟嗟世与身。	0
楚水白波风袅袅，荆门暮色雨萧萧。相思合眼梦何处，十二峰高巴字遥。	0
茫茫驱一马，自叹又何之。出郭见山处，待船逢雨时。晓鸡鸣野店，寒叶堕秋枝。寂寞前程去，闲吟欲共谁。	0
汉家兵马乘北风，鼓行而西破犬戎。尔随汉将出门去，剪虏若草收奇功。君王按剑望边色，旄头已落胡天空。匈奴系头数应尽，明年应入蒲萄宫。	0
癸巳，郭子儀入朝，上言：朔方，國之北門，中間戰士耗散，什纔有一。今吐蕃兼河隴之地，雜羌渾之衆， 朝，直遙翻。史炤曰：羌，党項之屬。渾，吐谷渾也。 勢強十倍。願更於諸道各發精卒，成四五萬人，則制勝之道必矣。	1
三十年前一秀才，而今面目现如来。元知三教本无异，走入千山唤不回。僧衲西风囊有锦，禅心明月镜无台。我闻空谷脊梁硬，多得名流青眼开。	0
腰镰上到白云边，惆怅长松不尽年。近市山山皆有主，远山高峭步难前。	0
文章仙伯记仇池，每想横斜竹外枝。未放柔柯攒玉雪，稍看红蒂染燕支。别来望远凭谁寄，老去寻春只恐迟。把酒问花花解语，定应催促要新诗。	0
丙子，以尙書左僕射蔡興宗爲郢州刺史。	1
南部清笳咽，东门素旐飞。如何一老汉，不及二疏归。宇宙那复见，死生从此违。吾年未四十，已叹故人稀。	0
晓陌事戎装，风流粉署郎。机筹通变化，除拜出寻常。地冷饶霜气，山高碍雁行。应无离别恨，车马自生光。	0
笼樱沈醵宴，津鼓怆离群。道出东南水，心留西北云。秫田供酝剂，练幅换书裙。熛阙方呼俊，归来伫献文。	0
司徒左長史王廞，導之孫也， 廞，許金翻。 以母喪居吳。王恭之討王國寶也，版廞行吳國內史， 以白版授官，非朝命也。 使起兵於東方。 三吳皆在建康之東。 廞使前吳國內史虞嘯父等入吳興義興召募兵衆， 父，音甫。 赴者萬計。未幾，國寶死， 幾，居豈翻。 恭罷兵，符廞去職，反喪服。廞以起兵之際，誅異己者頗多，勢不得止，遂大怒，不承恭命，使其子泰將兵伐恭，牋於會�王道子，稱恭罪惡； 將，卽亮翻。會，工外翻。 道子以其牋送恭。五月，恭遣司馬劉牢之帥五千人   擊泰，斬之。 帥，讀曰率。 又與廞戰於曲阿，衆潰，廞單騎走，不知所在。 騎，奇寄翻。 收虞嘯父下廷尉，以其祖潭有功， 虞潭有討蘇峻之功。下，遐嫁翻。 免爲庶人。	1
关河落落孤鸿飞，燕然山南霜草齐。边笳戍角自悲壮，千里不闻边马嘶。刁斗夜急虎帐静，皎皎陇月临牙旗。辕门柳色压毳幕，铁甲十万真熊罴。少年公子身许国，请佐帷幄辞龙墀。屯云渐对白玉斝，密雪欲犯黄金羁。晚风萧萧近易水，想见怀古当倾曦。连城笙镛断羽檄，往往横槊多新诗。双轮稍蹉隔前坂，转眄各在天一涯。吴钩锦带岂足赠，寄声但有长相思。	0
魏遣平東將軍長孫陵等將兵赴靑州， 長，知兩翻。 征南大將軍慕容白曜將騎五萬爲之繼援。白曜，燕太祖之玄孫也。 燕王皝，廟號太祖。 白曜至無鹽，欲攻之；將佐皆以爲攻具未備，不宜遽進。左司馬范陽酈範曰：今輕軍遠襲，深入敵境，豈宜淹緩！且申纂必謂我軍來速，不暇攻圍，將不爲備； 師速而疾者，略也；略，謂略地也，無暇於攻城圍邑。白曜以形形申纂，故料其不爲備也。 今若出其不意，可一鼓而克。白曜曰：司馬策是也。乃引兵僞退。申纂不復設備，白曜夜中部分， 復，扶又翻。分，扶問翻。 三月，甲寅旦，攻城，食時，克之；纂走，追擒，殺之。 考異曰：宋略云七月，纂戰死。蓋贈官之月。今從魏帝紀。 白曜欲盡以無鹽人爲軍賞，酈範曰：齊，形勝之地，宜遠爲經略。今王師始入其境，人心未洽，連城相望，咸有拒守之志，苟非以德信懷之，未易平也。 易，以豉翻。 白曜曰：善！皆免之。	1
自笑从来癖，诗书满屋藏。不充饥鼠喙，即饱蠹鱼肠。插架牙签整，开编竹简香。他年林下去，谁与记山房。	0
九月，壬申朔，魏詔曰：三載考績，三考黜陟； 唐虞之制，三考黜陟。三考九年也。載，子亥翻。 可黜者不足爲遲，可進者大成賒緩。朕今三載一考，卽行黜陟，欲令愚滯無妨於賢者，才能不擁於下位。各令當曹考其優劣爲三等，其上下二等仍分爲三。 上等下等各又分爲三等。 六品已下，尙書重問； 重，直用翻。 五品已上，朕將親與公卿論其善惡，上上者遷之，下下者黜之，中者守其本任。	1
亭亭石塔东峰上，此老初来百神仰。虎移泉眼趁行脚，龙作浪花供抚掌。至今游人盥濯罢，卧听空阶环玦响。故知此老如此泉，莫作人间去来想。	0
樂浪王溫在中山，兵力甚弱，丁零四布，分據諸城；溫謂諸將曰：以吾之衆，攻則不足，守則有餘。驃騎撫軍，首尾連兵，會須滅賊，但應聚糧厲兵以俟時耳。於是撫舊招新，勸課農桑，民歸附者相繼，郡縣壁壘爭送軍糧，倉庫充溢。翟眞夜襲中山，溫擊破之，自是不敢復至。 復，扶又翻；下復還同。 溫乃遣兵一萬運糧以餉垂，且營中山宮室。 欲迎垂都中山也。	1
幽慵不觉耗年光，犀柄金徽乱一床。野客共为赊酒计，家人同作借书忙。园蔬预遣分僧料，廪粟先教算鹤粮。无限高情好风月，不妨犹得事吾王。	0
湘湖梦不到，今日到湘湖。草木尽春色，山川如画图。雨悭莼摘后，花发燕飞初。张翰平生意，扁舟未可无。	0
吳徐溫勸吳王祀南郊，或曰：禮樂未備；且唐祀南郊，其費巨萬，今未能辦也。溫曰：安有王者而不事天乎！吾聞事天貴誠，多費何爲！唐每郊祀，啓南門，灌其樞用脂百斛。 以脂灌樞，欲其滑而易轉，且門無聲。 此乃季世奢泰之弊，又安足法乎！ 史言徐溫雖不學，而知先王制禮之意。 甲子，吳王祀南郊，配以太祖。 吳王尊其父楊行密廟號太祖。 乙丑，大赦；加徐知誥同平章事，領江州觀察使。尋以江州爲奉化軍，以知誥領節度使。 徐知誥自團練陞觀察，尋自廉車建節。	1
雷震于天，石陨于山。石则何罪，龙殛石间。容而不拒，石则有愆。毋谓恢广，不察神奸。想方震时，大雨溢川。万里晦冥，风霆后先。独恨不及，徙倚纵观。睨而不惊，知神之全。余后过之，间四十年。乃记其始，以永其传。	0
梦笔诸郎住笔峰，断桥春水肯过从。千岩万壑真仙吏，两屦一蓑予老农。铁硬脊梁长偃蹇，糊涂面目易迎逢。半生误我难相误，只许秋崖独自憃。	0
芙蓉宫阙二妃坛，两处因依五岁寒。邹律有风吹不变，郤枝无分住应难。愁心似火还烧鬓，别泪非珠谩落盘。却羡淮南好鸡犬，也能终始逐刘安。	0
九江使君何殷勤，千里遗我款识文。夏匜商钟迄周鼎，良工模刻锱铢分。先秦述作知渊源，相斯不绍嗟无传。历载数千如昨日，人与宝器名俱镌。使君雅尚心绝俗，考古稽疑如不足。搜罗遐迩极闻见，附益之功思更续。曾奉宣和乙夜观，万丈光芒牛斗寒。兵戈散落人间世，神护往往投衣冠。时去事非空叹息，玉轴牙签蛛网织。载行何啻数橐驼，变故纷纷岂人力。烟尘翳没咸阳道，尺璧寸珠沉野草。秋风吹梦入长安，白发苍颜日枯槁。	0
野云低迷烟苍苍，平波挥目如凝霜。月明船上帘幕卷，露重岸头花木香。村远夜深无火烛，江寒坐久换衣裳。诚知不觉天将曙，几簇青山雁一行。	0
近出圭峰下，还期又不赊。身闲多宿寺，官满未移家。罢钓临秋水，开尊对月华。自当蓬阁选，岂得卧烟霞。	0
神策行營招討使李晟請以所將兵北解趙州之圍，與張孝忠分勢圖范陽，上許之。晟自魏州引兵北趨趙州， 晟，成正翻。將，卽亮翻，又音如字。趨，逡諭翻。 王士眞解圍去。晟留趙州三日，   與孝忠合兵北略恆州。 恆，戶登翻。	1
故友从来匪石心，谏多难得主恩深。行朝半夜烟尘起，晓殿吁嗟一镜沈。天涯时有北来尘，因话它人及故人。也是先皇能罪己，殿前频得触龙鳞。	0
丁酉，加河東節度使馬燧同平章事。	1
胸中陈法久堂堂，卯岁边戎真漫狂。伫看胜齐归一鼓，未饶破魏说三当。弓刀早落风云会，衮绣行依日月光。已撰磨崖碑万字，为君题破碧苔苍。	0
春天行乐若为伤，青鬓吹蓬半染霜。莫道一生甘淡薄，十年前亦为春狂。	0
會薛延陀部落欲西詣伏念，遇懷舜軍，因請降。 帥，讀曰率。降，戶江翻。 懷舜等引兵徐還，至長城北，遇温傅，小戰，各引去。至橫水， 橫水去金河一百四十許里。 遇伏念，懷舜義昭與李文暕及裨將劉敬同四軍合爲方陳， 陳，讀曰陣。 且戰且行；經一日，伏念乘便風擊之，軍中擾亂，懷舜等棄軍走，軍遂大敗，死者不可勝數。 勝，音升。 懷舜等收散卒，斂金帛以賂伏念，與之約和，殺牛爲盟。伏念北去，懷舜等乃得還。 還，從宣翻，又音如字。	1
趙在禮至洛陽， 舊唐書地理志：自長安東至洛陽八百五十里。 謂人曰：契丹主嘗言莊宗之亂由我所致。 謂皇甫暉之亂也。事見二百七十四卷唐明宗天成元年，莊宗之同光四年也。 我此行良可憂。契丹遣契丹將述軋 書契丹將，以別漢將與勃海將。 奚王拽剌 拽，羊列翻。剌，盧達翻。 勃海將高謨翰戍洛陽，在禮入謁，拜於庭下，拽剌等皆踞坐受之。乙卯，在禮至鄭州， 九域志：自洛陽東至鄭州二百六十里。 聞繼勳被鎖，大驚，夜，自經於馬櫪間。 櫪，音歷，馬棧也。 契丹主聞在禮死，乃釋繼勳，繼勳憂憤而卒。	1
秋，七月，徙勃海王協爲陳留王。	1
鄴中饑甚，長樂公丕帥衆就晉穀於枋頭。 帥，讀曰率。 劉牢之入鄴城，收集亡散，兵復少振； 復，扶又翻。少，詩沼翻。 坐軍敗，徵還。	1
坦然宽德是居身，又有疲氓要拊循。镜净不过方寸地，海涵何止百千人。呻吟望赐多沟壑，晚闪为霖几怪神。膏泽未能周海宇，祝公先静一州尘。	0
为怜清浅爱潺湲，一日三回到水边。若道归仁滩更好，主人何故别三年。	0
身畔无丝缕。但从前、綀裳练帨，做他家主。甲子一周加二纪，兔走乌飞几度。赛孔子、如来三五。鹤发萧萧无可截，要一杯、留客惭陶母。门外草，欲迷路。朗吟白雪阳春句。待夫君、骊驹不至，鹊声还误。老去聊攀莱子例，倒著斑衣戏舞。记田舍、火炉头语。肘后黄金腰下印，有高堂、未敢将身许。且扇枕，莫倚柱。	0
长松梢梢老烟雾，瀑泉飞落千丈布。树精摇手不敢呵，雅是仙人熟眠处。睡蛇未死惊起来，风吹野服冠崔嵬。双髽窣窣磨老瓦，墨汁湑湑翻莓苔。一翁拥彗供扫壁，一翁耸膊观落笔。欲写未写方昂头，野趣含秋正萧瑟。先生壮志神龙骧，欲跨八表提天纲。市衢呼酒沃侠客，岂肯老死苍山傍。忽来驴上听鸣镝，中原王气开皇极。心事西峰一首诗，真人自在陈桥驿。	0
灵匹三秋会，仙期七夕过。查来人泛海，桥渡鹊填河。帝缕升银阁，天机罢玉梭。谁言七襄咏，重入五弦歌。	0
魏使征虜將軍韓子熙招諭邢杲，杲詐降而復反。 降，戶江翻。復，扶又翻。 李叔仁擊杲於惟水， 惟水當作濰水。章：乙十一行本正作濰；退齋校同。水經：濰水出琅邪箕縣，東北過東武城縣西，又北過平昌縣東，又北過高密縣西，又北過淳于縣東，又東北過下密縣故城西，又東北過都昌縣東，又東北入于海。五代志：後魏北海郡膠東縣，隋改曰濰水縣，後又改曰下密縣。濰，音惟。 失利而還。 還，從宣翻，又如字。	1
掌贡司言耀圣朝，宦途屯否数难逃。雄文自贮胸中甲，直气谁防笑里刀。黄阁不登名甚屈，紫垣终老道弥高。君看身后荣多少，两制门生伴凤毛。	0
發讁戍屯五原。 五原郡屬幷州。括地志：勝州連谷縣，本秦九原郡，漢武帝更名五原。	1
仙去寥寥几百春，隐居依旧在湖濒。枝头禽语人难会，石上骡踪事已陈。	0
野树疏疏透夕阳，归鸦零乱不成行。春风可是閒来往，时送江梅一阵香。	0
王琳旣不就徵，大治舟艦，將攻陳霸先； 治，直之翻。 六月，戊寅，霸先以開府儀同三司侯安都爲西道都督，周文育爲南道都督，將舟師二萬會武昌以擊之。 將，卽亮翻；下同。	1
初九未成旬，重阳即此晨。登高闻古事，载酒访幽人。落帽恣欢饮，授衣同试新。茱萸正可佩，折取寄情亲。	0
函丈当年贮卧龙，笑谈曾记一尊同。幅巾已起草庐在，寂寞溪山空晚风。	0
筑室最高处，轩窗八面通。凿山流乳液，开户纳薰风。巾履随凉设，茶瓜与客同。我来资解愠，不羡楚王雄。	0
天上及天下，施为那是亲。物情归造化，大道见深仁。果位非遥远，贤愚自苦辛。焉知皆日用，秋换一年春。	0
梁维西南屏，山厉水刻屈。禀生肖剿刚，难谐在民物。荥公鼎轴老，烹斡力健倔。帝咨女予往，牙纛前岔坲。威风挟惠气，盖壤两劘拂。茫漫华黑间，指画变恍歘。诚既富而美，章汇霍炳蔚。日延讲大训，龟判错衮黻。樊子坐宾署，演孔刮老佛。金舂撼玉应，厥臭剧蕙郁。遗我一言重，跽受惕斋慄。辞悭义卓阔，呀豁疚掊掘。如新去耵聍，雷霆逼飓䫻。缀此岂为训，俚言绍庄屈。	0
此寺昔荒寒，蠹黑相撑支。世尊窘风雨，钟磬出茅茨。吾祖过而慨，开橐为营之。一旦黄金宫，突兀清江湄。其徒则以安，其道犹远而。吾游童且白，仅乃见此禧。譬如蒿艾中，蔚然得江蓠。昂藏老鹤骨，劲瘦寒松枝。宴坐了无营，孤香对逶迤。海涛走窗槛，江云翔屋楣。全收眼界胜，阒与人境辞。吾方迫远游，未可分清怡。	0
烦暑虽难避，僧家自有期。泉甘于马乳，苔滑似龙漦。任诞襟全散，临幽榻旋移。松行将雅拜，篁阵欲交麾。望塔青?识，登楼白鸽知。石经森欲动，珠像俨将怡。筠簟临杉穗，纱巾透雨丝。静谭蝉噪少，凉步鹤随迟。烟重回蕉扇，轻风拂桂帷。对碑吴地说，开卷梵天词。积水鱼梁坏，残花病枕欹。怀君潇洒处，孤梦绕罘罳。	0
寄声吾党阿介，米贱惟有淮南。更无一语不契，前身定是同参。	0
南北东西总是家，自知身命属烟霞。只因贪恋一杯酒，误却碧桃千树花。	0
山前露立几时休，老大垂髫羞不羞。与汝云冠别梳洗，免教人唤作丫头。	0
丛筠裹圜檐，净影碧如水。谁识爱君心，过桥先到此。	0
不假陶镕妙，谁教羽翼全。五金池畔质，百和口中烟。觜钝鱼难啄，心空火自燃。御炉如有阙，须进圣君前。	0
史炤釋文曰：葑方用切；菰根也。江東有葑田。海陵本同。余按葑，音封，菜也，亦謂之蔓菁。豆，菽也。陸遜之兵，時在江夏，催人種菜及菽，示將久駐以給軍食；種菰根何用邪！又江東之葑田，乃是葑泥，其深有沒牛者，此田又不產菰根。	1
虏阵横北荒，胡星曜精芒。羽书速惊电，烽火昼连光。虎竹救边急，戎车森已行。明主不安席，按剑心飞扬。推毂出猛将，连旗登战场。兵威冲绝漠，杀气凌穹苍。列卒赤山下，开营紫塞傍。途冬沙风紧，旌旗飒凋伤。画角悲海月，征衣卷天霜。挥刃斩楼兰，弯弓射贤王。单于一平荡，种落自奔亡。收功报天子，行歌归咸阳。	0
清秋移象纬，皎月一更新。岩桂陪宾席，黄花似故人。诗参工部正，道入醉乡醇。摇指灵山下，长衫赛社神。	0
簿书束缚人，挥汗日亭午。平生世念薄，问子何自苦。佳辰相寻过，乐事稀可数。拨置为亲寿，菖花糁盘黍。欢言记时节，风俗自荆楚。独嗟我常棣，不得同笑语。杨梅应正熟，筀笋堪自煮。对床负归约，枕流惭乃祖。会当誓丘墓，畏出如畏虎。莫作两苏公，空言终龃龉。	0
故里行人战后疏，青崖萍寄白云居。那堪又是伤春日，把得长安落第书。	0
千山万山耸寒碧，桃花李花正春色。客来登此一览亭，东望长江渺无极。烟飞松坞晓苍凝，雨过竹林晚翠滴。人家楼阁下参差，天宇云霞上郁密。平湖青草覆白沙，峭崖断岸几千尺。芦荻丛中鸥鹭闲，来往渔舟三两只。柳阴浓淡夕阳斜，藓岩石磴满山赤。落鸦噪下枯树枝，鸡犬声中半樵笛。疏篱小屋可容膝，目对青霄一太息。满城车马走红尘，何人知享此幽寂。竹炉焚罢柏子香，瓷杯倾泻碧玉液。饮到如泥卧石鼓，醒来瀹茗自闲适。啸咏太空歌一曲，风吼千林月华白。一览亭前双目明，诗成自觉天地窄。云崖烟树几重重，三百六十真奇峰。我将持斧扣洞门，借问蟠桃几时红。流光瞬息付一电，万事转头如去箭。南康有个陈参军，心镜如如成一片，自笑浮生若春燕。	0
官柳春来已可攀，使君旌盖驻江干。还颁明诏恩优渥，坐使环封俗阜安。西塞山川馀旧迹，南楼风月有清欢。幕中才雅今应盛，暇日追游兴未阑。	0
秋，九月，以車騎將軍王淩爲司空。	1
珍重渠家大小君，分明二陆是前身。遥知洛下倾城看，锦样文章玉样人。	0
魏尉遲迥圍成都五旬，永豐侯撝屢出戰，皆敗，乃請降。諸將欲不許，迥曰：降之則   將士全，遠人悅；攻之則將士傷，遠人懼。遂受之。八月，戊戌，撝與宜都王圓肅帥文武詣軍門降， 撝，許韋翻。降，戶江翻。將，卽亮翻。帥，讀曰率。 迥以禮接之，與盟於益州城北。吏民皆復其業，唯收奴婢及儲積以賞將士，軍無私焉。 史言尉遲迥能凝蜀人之心。 魏以撝及圓肅並爲開府儀同三司，以迥爲大都督益·潼等十二州諸軍事益州刺史。	1
魏前河間太守 章：十二行本守下有范陽二字；乙十一行本同；孔本同；張校同；退齋校同。 盧溥帥其部曲數千家就食漁陽，遂據有數郡。秋，七月，己未，燕主盛遣使拜溥幽州刺史。 爲下魏黜張袞襲禽盧溥張本。帥，讀曰率。使，疏吏翻。	1
文昌左丞宗楚客與弟司農卿晉卿，坐贓賄滿萬餘緡及第舍過度，楚客貶播州司馬，晉卿流峯州。 峯州，漢交趾麊冷縣地。吳置新興郡，晉改新昌郡，齊置興州，隋初改華州，十八年改峯州。大業廢州，併入   交趾爲嘉寧縣，唐武德四年復置峯州。舊志，播州去京師四千五百三十里，東都四千九百六十里。峯州至京師七千七百一十里。 太平公主觀其第，歎曰：見其居處， 處，昌呂翻。 吾輩乃虛生耳。	1
执简焚香入庙门，武侯神象俨如存。因机定蜀延衰汉，以计连吴振弱孙。欲尽智能倾僭盗，善持忠节转庸昏。宣王请战贻巾帼，始见才吞亦气吞。	0
我识南屏金鲫鱼，重来拊槛散斋馀。还从旧社得心印，似省前生觅手书。葑合平湖久芜漫，人经丰岁尚凋疏。谁怜寂寞高常侍，老去狂歌忆孟诸。	0
春，三月，己卯，王智興攻棣州，焚其三門。	1
天上神仙白玉扉，春云谁绣六铢衣。人间传得新诗句，为有高僧到紫微。	0
帐小青毡煖，杯香绿蚁新。醉怜今夜月，欢忆去年人。闇落灯花烬，闲生草座尘。慇勤报弦管，明日有嘉宾。	0
一自春来二月强，连宵甘霔泽斯滂。润留根蒂梅桃实，清及萌芽黍稷香。雀舌纤纤抽茗叶，羊群戢戢长松秧。农桑从此无虚日，织妇耕夫处处忙。	0
露坠萎花槿，风吹败叶荷。老心欢乐少，秋眼感伤多。芳岁今如此，衰翁可奈何。犹应不如醉，试遣唤笙歌。	0
故交相见稀，相见倍依依。尘路事不尽，云岩闲好归。投人销壮志，徇俗变真机。又落他乡泪，风前一满衣。	0
骑马出门暮复归，出无所诣归对谁。妻儿具酒劝我饮，儿稚笑语傍嬉嬉。人生如此亦可乐，安用轩冕生光辉。九原可作欲谁与，鹿门庞叟真吾师。	0
湖山掩映雁潭秋，今古诗人说胜游。绿柳影分骑马路，赤枫叶落钓鱼舟。前坡风送归樵笛，别墅云藏卖酒楼。长记寻梅冰雪里，毡靴驼帽鹔鹴裘。	0
是歲，荆州大水，平地三丈，仲堪竭倉廩以賑飢民。 賑，之忍翻。 桓玄欲乘其虛而伐之，乃發兵西上， 上，時掌翻。 亦聲言救洛，與仲堪書曰：佺期受國恩而棄山陵，宜共罪之。 晉復洛陽以屬雍州統內，故玄以棄山陵罪佺期。 今當入沔討除佺期， 沔，彌兗翻。 已頓兵江口。若見與無貳， 與，許也，從也，黨也。心持兩端爲貳。 可收楊廣殺之；如其不爾，便當帥兵入江。 入江，則欲攻江陵。帥，讀曰率；下同。 時巴陵有積穀，玄先遣兵襲取之。梁州刺史郭銓當之官，路經夏口， 夏，戶雅翻。 玄詐稱朝廷遣銓爲己前鋒，乃授以江夏之衆，使督諸軍並進，密報兄偉令爲內應。偉遑遽不知所爲， 遑，急也。遽，亦急也。 自齎疏示仲堪。仲堪執偉爲質， 質，音致。 令與玄書，辭甚苦至。玄曰：仲堪爲人無決，常懷成敗之計，爲兒子作慮， 爲，于僞翻。 我兄必無憂也！	1
为郎复典郡，锦帐映朱轮。露冕随龙节，停桡得水人。早霜芦叶变，寒雨石榴新。莫怪谙风土，三年作逐臣。	0
才如北海岂云疏，局促从来笑腐儒。只作文章希屈马，不将门户敌崔卢。公车奏议三千牍，京洛风尘十二衢。回首知君几多恨，肯甘华发老江湖。	0
冬，十一月，壬申，蜀葬神武聖文孝德明惠皇帝于永陵，廟號高祖。	1
北土无繁卉，空亭有暝阴。狂飞憎野絮，多舌恨春禽。地燥山如朽，池寒水不深。生平箕颍志，轩冕独何心。	0
古者役人常以冬，据经端自紫薇公。杠舆梁涉犹徒步，龟筮民从见大同。不假洛阳抱桥蛎，宛如震泽卧波虹。春江浩渺风涛急，方待先生济不通。	0
日照双旌射火山，笑迎宾从却南还。风云暗发谈谐外，感会潜生气概间。蕲竹水翻台榭湿，刺桐花落管弦闲。无因得靸真珠履，亲从新侯定八蛮。	0
归心静对萤飞月，远梦长惊角满楼。	0
军旅西征僻，风尘战伐多。犹闻蜀父老，不忘舜讴歌。天险终难立，柴门岂重过。朝朝巫峡水，远逗锦江波。万里桥南宅，百花潭北庄。层轩皆面水，老树饱经霜。雪岭界天白，锦城曛日黄。惜哉形胜地，回首一茫茫。	0
能閒无健羡，可饱即珍烹。成我耕桑计，欣儿课诵声。横戈真不武，敛袂亦难平。苦欲劳工宰，此生无我生。	0
史炤釋文曰：物入目曰眯，寐中神遊曰夢。余按物入目曰眯，是莊子所謂播糠眯目之眯，非眯夢之謂也。字書眯一作㝥。說文曰：寐而米厭。米卽眯字，厭讀爲魘，此眯夢之眯也。	1
春，二月，立貴人陰氏爲皇后。后，識之曾孫也。	1
小院无人夜，烟斜月转明。清宵易惆怅，不必有离情。	0
寒云岑岑天四阴，画堂烛影红帘深。鼓声渊渊管声脆，鬼神变化供剧戏。金洼玉注始淙潺，眼前倏已非人间。夜叉蓬头铁骨朵，赭衣蓝面眼迸火。魆蜮罔象初偋伶，跪羊立豕相嚘嘤。红裳姹女掩蕉扇，绿绶髯翁握蒲剑。翻筋踢斗臂膊宽，张颐吐舌唇吻乾。摇头四顾百距跃，敛身千态万斝索。青衫舞蹈忽屏营，采云揭帐森麾旌。紫衣金章独据案，马䰎牛权两披判。能言祸福不由天，躬履率越分愚贤。蒺藜奋威小甶服，䰐縿扬声大髽哭。白面使者竹筱鎗，自誇搜捕无遗藏。牛冠钳卷试阅检，虎冒肩戟光睒闪。五方点队乱纷纭，何物老妪绷獶熏。终南进士破鞮绔，嗜酒不悟鬼看觑。奋髯瞠目起婆娑，众邪一正将那何。披发将毕飞一吷，风捲云收鼓箫歇。夜阑四坐惨不怡，主人送客客尽悲。归来桃茢坐深蕳，翠鸮黄狐犹在眼。自歌楚些大小招，坐久魂魄游逍遥。会稽山中禹非死，铸鼎息壤乃若此。又闻鬼奸多冯人，人奸冯鬼奸入神。明日冠裳好妆束，白昼通都人面目。	0
五月，漢主淵封子裕爲齊王，隆爲魯王。	1
季叔青天轰霹雳，屈原平地溺波涛。从教晋楚多戕贼，二子何曾损一毫。	0
老境已骎骎，功名负壮心。昏眸云雾隔，短鬓雪霜侵。身为贫长客，诗因病懒吟。春山归未得，门径藓花深。	0
仁义功高泽子孙，衣冠由是古王门。位升五品鹓鸾贵，政在三州民社尊。一旐岂期江汉远，千年惟有德风存。了知大末渊源在，功业皋夔付后昆。	0
拓跋珪從曾祖紇羅與其弟建及諸部大人共請賀訥推珪爲主。 從，才用翻。	1
山头斫竹下作竿，系钩沉水坐岸观。饵微水浊鱼不干。栖迟终日或有得，归去犹可妻子欢。	0
左金吾大將軍丘神勣以罪誅。	1
夺到斯人处，词林亦可悲。世间空有字，天下便无诗。尽出香分妓，惟留砚付儿。伤心湖上冢，谁葬复谁碑。	0
今日池塘上，初移造物权。苞藏成别岛，沿浊致清涟。变化生言下，蓬瀛落眼前。泛觞惊翠羽，开幕对红莲。远写风光入，明含气象全。渚烟笼驿树，波日漾宝筵。曲岸留缇骑，中流转綵船。无因接元礼，共载比神仙。	0
四年癸亥二四三	1
江城红叶尽，旅思倍凄凉。孤梦家山远，独眠秋夜长。道存空倚命，身贱未归乡。南望仍垂泪，天边雁一行。	0
北斗星移银汉低，班姬愁思凤城西。青槐陌上人行绝，明月楼前乌夜啼。	0
骢马新凿蹄，银鞍被来好。绣衣黄白郎，骑向交河道。问君适万里，取别何草草。天子忧凉州，严程到须早。去秋群胡反，不得无电埽。此行收遗氓，风俗方再造。族父领元戎，名声国中老。夺我同官良，飘飖按城堡。使我不能餐，令我恶怀抱。若人才思阔，溟涨浸绝岛。尊前失诗流，塞上得国宝。皇天悲送远，云雨白浩浩。东郊尚烽火，朝野色枯槁。西极柱亦倾，如何正穹昊。	0
放船千里凌波去。略为吴山留顾。云屯水府，涛随神女，九江东注。北客翩然，壮心偏感，年华将暮。念伊嵩旧隐，巢由故友，南柯梦、遽如许。回首妖氛未扫，问人间、英雄何处。奇谋报国，可怜无用，尘昏白羽。铁锁横江，锦帆冲浪，孙郎良苦。但愁敲桂棹，悲吟梁父，泪流如雨。	0
夏，四月，丙辰朔，日有食之。	1
朱滔攻貝州百餘日，馬寔攻魏州亦踰四旬，皆不能下。賈林復爲李抱眞說王武俊 復，扶又翻。爲，于僞翻。說，輸芮翻。 曰：朱滔志呑貝魏，復値田悅被害， 復，扶又翻。 儻旬日不救，則魏博皆爲滔有矣。魏博旣下，則張孝忠必爲之臣。 張孝忠時鎭易定。 滔連三道之兵， 三道，謂幽州易定魏博。 益以回紇， 時回紇遣兵助滔。 進臨常山， 恆州常山郡，王武俊居之。 明公欲保其宗族，得   乎！常山不守，則昭義退保西山， 自常山南至趙州，皆恆冀巡屬。又西南抵邢州界，卽昭義巡屬，阻山以爲固。 河朔盡入於滔矣。不若乘貝魏未下，與昭義合兵救之；滔旣破亡，則關中喪氣，朱泚不日梟夷， 朱泚竊據關中，滔破則泚喪氣矣。喪，息浪翻。 鑾輿反正，諸將之功，孰有居明公之右者哉！武俊悅，從之。	1
流莺不许青春住。催得春归花亦去。何物慰侬怀。荼最后开。青衫冰雪面。细雨斜桥见。莫浪送香来。等闲蜂蝶猜。	0
谥易徽名正，恩加戚属优。素心潜道妙，盛化秉坤柔。握玺终存汉，为梁实配周。愿书班马纪，万古播芳猷。	0
寶以高雲爲建威將軍，封夕陽公，養以爲子。雲，高句麗之支屬也， 高句麗自云高陽氏之後裔，故以高爲氏。句，如字，又音駒。麗，力知翻。 燕王皝破高句麗，徙於靑山， 破高句麗見九十七卷成帝咸康八年。靑山，遼西徒河縣之靑山也。 由是世爲燕臣。雲沈厚寡言， 沈，持林翻。 時人莫知，惟中衞將軍長樂馮跋 魏收曰：漢高帝置信都郡，景帝二年，爲廣川國，明帝更名樂成國，安帝改爲安平國，晉改爲長樂郡。考之晉志，有安平而無長樂，不知何時更名也。樂，音洛。 奇其志度，與之爲友。 高雲馮跋事始見於此，爲後得燕張本。 跋父和，事西燕主永爲將軍，永敗，徙和龍。	1
松竹幽禽尺素间，恍然真向雪中看。动摇已自清风足，何况丹青写岁寒。	0
老将百指寄耕田，雨不沾春重慨然。云染夕曛成返照，雾随山色化轻烟。王官扫廪徵丰岁，野史濡毫记有年。咄尔虬龙须早起，莫将乖懒滞重渊。	0
上月重阳满，中天万乘来。萸依佩里发，菊向酒边开。圣泽烟云动，宸文象纬回。小臣无以荅，愿奉亿千杯。	0
吊湘谁解荐江蓠，忠愤泠泠写七丝。愁绝九疑山下听，重华应许就陈词。	0
万钟身外一牛毛，斗禄纷纷漫自劳。穷涸宁为猵獭笑，未容仰首试鸣号。	0
馀杭形胜四方无，州傍青山县枕湖。绕郭荷花三十里，拂城松树一千株。梦儿亭古传名谢，教妓楼新道姓苏。独有使君年太老，风光不称白髭须。	0
初命东南尉，征途上下弦。传家万石贵，结绶半纶鲜。邑籍饶岷芋，公囊满邓钱。仙才今有助，铭阁待新篇。	0
張政烺標點王崇武聶崇岐覆校	1
离宫别院绕宫城，金版轻敲合凤笙。夜夜月明花树底，傍池长有按歌声。	0
上病篤，霍光涕泣問曰：如有不諱， 賢曰：不諱，謂死也。死者人之常，故言不諱也。師古曰：不諱，言不可諱也。 誰當嗣者？上曰：君未諭前畫意邪？立少子，君行周公之事！光頓首讓曰：臣不如金日磾！日磾亦曰：臣，外國人， 日磾，休屠王子，故云然。 不如光；且使匈奴輕漢矣！乙丑，詔立弗陵爲皇太子，時年八歲。丙寅，以光爲大司馬大將軍，日磾爲車騎將軍，太僕上官桀爲左將軍，受遺詔輔少主，又以搜粟都尉桑弘羊爲御史大夫，皆拜臥內牀下。光出入禁闥二十餘年，出則奉車，入侍左右，小心謹愼，未嘗有過。爲人沈靜詳審， 沈，持林翻。 每出入下殿門，止進有常處，郞僕射竊識視之， 師古曰：識，記也，音式志翻，又職吏翻。 不失尺寸。日磾在上左右，目不忤視者數十年； 忤，逆也，五故翻。 賜出宮女，不敢近；上欲內其女後   宮， 內，讀曰納。 不肯；其篤愼如此，上尤奇異之。日磾長子爲帝弄兒，帝甚愛之。其後弄兒壯大，不謹，自殿下與宮人戲；日磾適見之，惡其淫亂， 惡，烏路翻。 遂殺弄兒。上聞之，大怒。日磾頓首謝，具言所以殺弄兒狀。上甚哀，爲之泣； 爲，于僞翻。 已而心敬日磾。上官桀始以材力得幸， 桀少時爲羽林期門郞，從帝上甘泉，天大風，車不得行，解蓋授桀；桀奉蓋，雖風，常屬車，雨下，蓋輒御，上奇其材力。 爲未央廐令； 未央廐令屬太僕。 上嘗體不安，及愈，見馬， 師古曰：見，謂呈見之，音胡電翻。 馬多瘦，上大怒曰：令以我不復見馬邪！欲下吏。 復，扶又翻。下，遐嫁翻。 桀頓首曰：臣聞聖體不安，日夜憂懼，意誠不在馬。 師古曰：誠，實也。 言未卒，泣數行下。 卒，子恤翻。行，戶剛翻。 上以爲愛己，由是親近， 近，其靳翻。 爲侍中，稍遷至太僕。三人皆上素所愛信者，故特舉之，授以後事。丁卯，帝崩于五柞宮； 臣瓚曰：壽七十一。 入殯未央宮前殿。	1
填河鹊喜，巧夕来时候。深院瑞烟浓，隐隐听、梨园清奏。兰车玉佩，飞下蕊宫仙，春鬓绿，醉颜红，不减年时旧。金杯争劝，尽是闺房秀。试问寿何如，与天孙、相为长久。看看子舍，添个捧觞人，从此去，尽欢娱，庆事年年有。	0
瑞气重闽宇。小春馀、璇霜避暖，敛威青女。一点阳和钟英气，崧岳今朝诞甫。正两荚、尚留蓂舞。应想宁川称寿处，听金笼、放鸽儿童语。愿千岁，祝慈父。君家自有安民谱。袖良规、时宽辔策，夜闲桴鼓。直赖汀南为保障，无复鼪鼯啸聚。果峻秩、升朝褒叙。治最行将书第一，去思碑、拟颂歌明府。飞诏趣，缀鸳鹭。	0
巴蛇千种毒，其最鼻褰蛇。掉舌翻红燄，盘身蹙白花。喷人竖毛发，饮浪沸泥沙。欲学叔敖瘗，其如多似麻。越岭南滨海，武都西隐戎。雄黄假名石，鷣鸟远难笼。讵有隳肠计，应无破脑功。巴山昼昏黑，妖雾毒濛濛。汉帝斩蛇剑，晋时烧上天。自兹繁巨蟒，往往寿千年。白昼遮长道，青溪蒸毒烟。战龙苍海外，平地血浮船。巴蛇蟠窟穴，穴下有巢蜂。近树禽垂翅，依原兽绝踪。微遭断手足，厚毒破心胸。昔甚招魂句，那知眼自逢。梨笑清都月，蜂游紫殿春。构脾分部伍，嚼蕊奉君亲。翅羽颇同类，心神固异伦。安知人世里，不有噬人人？兰蕙本同畹，蜂蛇亦杂居。害心俱毒螫，妖燄两吹嘘。雷蛰吞噬止，枯焚巢穴除。可怜相济恶，勿谓祸无馀。蜘蛛天下足，巴蜀就中多。缝隙容长踦，虚空织横罗。萦缠伤竹柏，吞噬及虫蛾。为送佳人喜，珠栊无奈何。网密将求食，丝斜误著人。因依方纪绪，挂罥遂容身。截道蝉冠碍，漫天玉露频。儿童怜小巧，渐欲及车轮。稚子怜圆网，佳人祝喜丝。那知缘暗隙，忽被齧柔肌。毒腠攻犹易，焚心疗恐迟。看看长祅绪，和扁欲涟洏。蚁子生无处，偏因湿处生。阴霪烦扰攘，拾粒苦嘤?。床上主人病，耳中虚藏鸣。雷霆翻不省，闻汝作牛声。时术功虽细，年深祸亦成。攻穿漏江海，噆食困蛟鲸。敢惮榱?蠹，深藏柱石倾。寄言持重者，微物莫全轻。攘攘终朝见，悠悠卒岁疑。讵能分牝牡，焉得有蝝蚳。徙市竟何意，生涯都几时。巢由或逢我，应似我相期。蟆子微于蚋，朝繁夜则无。毫端生羽翼，针喙噆肌肤。暗毒应难免，羸形日渐枯。将身远相就，不敢恨非辜。晦景权藏毒，明时敢噬人。不劳生诟怒，祗足助酸辛。隼眦看无物，蛇躯庇有鳞。天方刍狗我，甘与尔相亲。有口深堪异，趋时讵可量。谁令通鼻息，何故辨馨香。沈水来沧海，崇兰泛露光。那能枉焚爇，尔众我微茫。可叹浮尘子，纤埃喻此微。宁论隔纱幌，并解透绵衣。有毒能成痏，无声不见飞。病来双眼暗，何计辨雰霏。乍可巢蚊睫，胡为附蟒鳞。已微于蠢蠢，仍害及仁人。动植皆分命，毫芒亦是身。哀哉此幽物，生死敌浮尘。但觉皮肤憯，安知琐细来。因风吹薄雾，向日误轻埃。暗齧堪销骨，潜飞有祸胎。然无防备处，留待雪霜摧。阴深山有瘴，湿垫草多虻。众噬锥刀毒，群飞风雨声。汗粘疮痏痛，日曝苦辛行。饱尔蛆残腹，安知天地情。千山溪沸石，六月火烧云。自顾生无类，那堪毒有群。搏牛皮若截，噬马血成文。蹄角尚如此，肌肤安可云。辛螫终非久，炎凉本递兴。秋风自天落，夏蘖与霜澄。一镜开潭面，千锋露石棱。气平虫豸死，云路好攀登。	0
冰蚕吐丝寒玉苍，老龙磨角玄云香，半生食汝充饥肠。正尔悒悒伤弓亡，一日到眼惊馀皇，欲呼未见谁鬣长。庸奴自愧取不臧，艴然持之走盖藏。呜呼得失安可常，我不善保遗渠殃，苟能藏之殃而祥。但随牛后失所当，枯竹尚作神龙骧。安得石精变化飞堕桑君旁，塞翁失马心清凉。	0
隔夜西风为办严，扫除氛曀出晴天。正逢翠幄张青绮，应念朱唇拂紫绵。	0
甚天色。苦问桃红李白。伊祈氏，沙际才归，依约春回晓烟湿。老寒犹煞忒。景物。中年惯识。天应遣，雨洗风梳，柳睡花眠尚无力。名园谩他适。任黄四栽培，殷七奇特。一年好处须寒食。待花畔携酒，酒边索句，春馀太半未须急。记旧隐幽寂。我亦。几时得。归检点苔封，评品梅格。教看林下休官一。与莺花分界，渔樵争席。抚松长啸，芳菲事，尽渠惜。	0
安榴朵朵簇巾红，数曲阑干掩映中。寻得冰纨题小草，浅新还爱绿荷风。	0
衣满天街车马尘，学庐番下已迎曛。敝裘欹帽驱羸马，官长多能骂广文。	0
香饵竿头也不无，向来祇是钓名鱼。波沃日，浪涵虚，万象牢笼号有馀。	0
去国虽伤别，乘轺尚及春。荥风清翼盖，巩树绿迎人。后队金铙响，前驱隼旆新。衰怀无丽赋，何以诧西宾。	0
青山四面拥江城，暮角声中淡月明。自倚阑干生白发，无心行乐趁春晴。	0
尘满莱衣泪点斑，春风桃李见应难。奎文忽到茅檐下，忍作当年义檄看。	0
刘根丹篆三千字，郭璞青囊两卷书。牛渚矶南谢山北，白云深处有岩居。	0
山木漂摇卧弋阳，因思太白夜淋浪。西窗一榻芭蕉雨，复似当时水绕床。	0
行寻春水坐看山，早出中书晚未还。为报野僧岩客道，偷闲气味胜长闲。	0
劉衞辰子文陳降魏； 降，戶江翻。 魏主珪妻以宗女， 妻，七細翻。 拜上將軍，賜姓宿氏。 魏內入諸姓有宿六斤氏，改爲宿氏；蓋使文陳與之合族屬。	1
漢安東大將軍石勒寇鉅鹿常山，衆至十餘萬，集衣冠人物，別爲君子營。 石勒起於胡羯餓隸而能如此，此其所以能跨有中原也。 以趙郡張賓爲謀主，刁膺爲股肱，夔安孔萇支雄桃豹逯明爲爪牙。 姓譜：夔子之後，以國爲姓。後趙支雄傳云，其先，月支胡人也。桃，春秋魯邑，以邑爲姓；一曰古高士左伯桃之後。逯，盧谷翻。 幷州諸胡羯多從之。 羯，居謁翻。	1
顾兔霜馀毫健如，铦锥妙手应时胥。临池自愧无功用，欲借僧房柿叶书。	0
人事少陵诗外见，人烟子厚记中行。	0
老干千年如削铁，蛰龙酿春未肯泄。阿香推车动地来，振起虬髭上天阙。砰轰一声惊倒人，雨势更挽银河倾。炎洲六月尘生海，一朝化作无边春。	0
四海兵初偃，平津阁正开。谁知大炉火，还有不然灰。	0
半年领郡固无劳，一日为心素所操。轮奂未成绳墨在，规模已壮闶闳高。理人虽切才常短，薄宦都缘命不遭。从此归耕洛川上，大千江路任风涛。	0
冬，十月，甲子，蜀司天監胡秀林獻永昌曆，行之。 歐陽修曰：永昌曆止行於其國，今亡，不復見。	1
西山无时春，巉岩锁顽阴。分明倚天壁，点缀无风林。物固为人出，兴谁于此深。穷奇真自蠹，诗句且娱心。	0
贾生耽此寺，胜事入诗多。鹤宿星千树，僧归烧一坡。塔棱垂雪水，江色映茶锅。长久堪栖息，休言忆镜波。	0
太华峰前是故乡，路人遥指读书堂。如今老大骑官马，羞向关西道姓杨。	0
挟策说荆州，那知亦闇投。漫招温处士，几杀杜参谋。出幕有清议，还乡空白头。人间容不得，下与阿翁游。	0
休说办不办，且看瓮里飞出雁。	0
梅柳阴中漫寄家，閒如翠鸨立晴沙。瘿藤樽内抄松子，行玉槃中拣蕨芽。犹有乡风餐白啖，更无春梦草黄麻。郊行莫待芳菲月，花未开时好看花。	0
群峰垂碧光，下拥岷仙家。神皇被金巾，坐领五帝衙。威灵摄真境，俗语不敢哗。精心叩殊庭，俯首仰紫华。愿言凤罗盟，毕世驱尘邪。循奉蕊珠戒，期之飞太霞。	0
轻小休誇似燕身，生来占断紫宫春。汉皇若遇红儿貌，掌上无因著别人。	0
畏暑征涂倦，僧窗借榻眠。聚蚊雷隐隐，梦蝶昼翩翩。喜断梅黄雨，慵参柏树禅。潮生富春渚，重泛谢公船。	0
初，晉王娶王肅之女，生炎及攸，以攸繼景王後。 司馬師，諡景王。 攸性孝友，多才藝，淸和平允，名聞過於炎， 聞，音問。 晉王愛之，常曰：天下者，景王之天下也，吾攝居相位，百年之後，大業宜歸攸。炎立髮委地，手垂過厀， 厀，與膝同。 嘗從容問裴秀曰：人有相否？因以異相示之。 從，千容翻。相，息亮翻。 秀由是歸心。羊琇與炎善，爲炎畫策，察時政所宜損益， 爲，于僞翻。 皆令炎豫記之，以備晉王訪問。晉王欲以攸爲世子，山濤曰：廢長立少，違禮不祥。 長，知兩翻。少，詩照翻。 賈充曰：中撫軍有君人之德，不可易也。何曾裴秀曰：中撫軍聰明神武，有超世之才，人望旣茂，天表如此，固非人臣之相也。 相，息亮翻。 晉王由是意定，丙午，立炎爲世子。 爲晉武帝不能容齊王攸張本。	1
润玉笼绡，檀樱倚扇。绣圈犹带脂香浅。榴心空叠舞裙红，艾枝应压愁鬟乱。午梦千山，窗阴一箭。香瘢新褪红丝腕。隔江人在雨声中，晚风菰叶生秋怨。	0
雍熙真人金丹成，骑龙逍遥上太清。一时文物甚炳焕，至今高阁留峥嵘。道山不为人间设，千秋长镇白玉京。蓬莱诸仙当閒暇，相邀初作升天行。宫殿相望金碧动，觚棱半引霄汉明。锵金宝钥端门辟，四坐光芒炫奎壁。换鹅何处得遗踪，临水当年应尽墨。波澜入唐仍浩瀚，追蹑馀尘犹十百。味入啖蔗真渐佳，力未半途多自画。万物莫如观所聚，我生强半初相识。相期更乘飞云来，琪花为盘霞为杯，咽味沆瀣临丹台。兴尽翩然欲归去，从此心骨无尘埃。	0
朱泚入朝，至蔚州，有疾， 蔚，紆勿翻。此自幽州西出山後，取太原路入朝。宋白曰：蔚州，西南至代州四百六十里。 諸將請還，俟間而行。 待病間而行也。將，卽亮翻。間，讀如字。 泚曰：死則輿尸而前！諸將不敢復言。 復，扶又翻。 九月，庚子，至京師，士民觀者如堵。 安史亂後，河北諸帥阻兵不朝，朱泚之來長安，士民以爲美事。 辛丑，宴泚及將士於延英殿， 盧文紀曰：上元以來，置延英殿，或宰相欲有奏對，或天子欲有咨度，皆非時召見。程大昌曰：高宗初剏蓬萊宮，諸門殿亭皆已立名。至上元二年，延英殿當御座生玉芝。則是初有大明宮，卽有延英殿。顧召對宰臣，則始於代宗耳。代宗以苗晉卿年老，蹇甚，聽入閤不趨，爲御延英，此優禮也。按六典，宣政殿前西上閤門之西，卽爲延英門。延英門之左，卽延英殿。故陽城欲救陸贄，約拾遺王仲舒守延英殿上疏，伏閤不去也。 犒賞之盛，近時未有。	1
辛巳，史憲誠奏亓志紹兵屯永濟， 代宗大曆七年，田承嗣分魏州之臨淸置永濟縣，屬貝州。 吿急求援；詔義成節度使李聽帥滄州行營諸軍以討志紹。 帥，讀曰率。	1
射殿遥闻驻六飞，天颜咫尺引儒衣。吾家亦有胪传喜，叔侄联名赐第归。	0
留從效引兵還泉州， 自福州還也。 謂唐戍將曰：泉州與福州世爲仇敵， 唐末，王潮兄弟自泉州攻福州，留從效先是以泉州兵擊破福州兵，又會南唐兵圍福州，故云然。 南接嶺海瘴癘之鄕， 漳泉之地，東南際海，西南接潮州，嶺南之境也。 地險土瘠。比年軍旅屢興，農桑廢業，冬徵夏斂，僅能自贍， 秋穀成熟，徵租至冬，春蠶畢收，斂帛於夏，卽謂二稅也。比，毗至翻。斂，力贍翻。贍，時斂翻。 豈勞大軍久戍於此！置酒餞之，戍將不得已引兵歸。唐主不能制，加從效檢校太傅。 唐兵新敗，自知無以制留從效，遂加其官以安之。留從效自此據有漳泉。	1
春，正月，河陽節度使李艽芃引兵逼衞州，田悅守將任履虛詐降，旣而復叛。 衞州，治汲。艽，居苞翻。芃，蒲紅翻。將，卽亮翻。任，音壬。降，戶江翻。復，扶又翻，又音如字。	1
兰亭人寂几何年，著我糟丘亦冗员。寻访雪溪无酒债，主张禊帖有诗权。千岩秀处书如堵，五月凉时藕似船。只么拍浮真足矣，底须妄想到花边。	0
翔风走尘沙，草树正玄黄。烟昏路漫漫，日冷云苍苍。杜公作诗处，武侯近战场。陈迹勿惊心，俯仰已堪伤。	0
上元车马正喧喧，老病无聊长掩门。不著繁灯眩双目，独邀明月上前轩。跏趺默坐闻三鼓，寂寞谁来共一樽。已觉城中尘土臭，急将清雨洗乾坤。	0
映竹疑村好，穿芦觉渚幽。渐安无旷土，姜芋当农收。	0
晉安民陳羽世爲閩中豪姓。 頁五一三九	1
不见跳鱼翻曲港，湖边特地经过。萧萧疏雨乱风荷。微云吹散，凉月堕平波。白酒一杯还径醉，归来散发婆娑。无人能唱采莲歌。小轩敧枕，檐影挂星河。	0
初，曹操在譙，恐濱江郡縣爲孫權所略，欲徙令近內， 近，其靳翻。 以問揚州別駕蔣濟，曰：   昔孤與袁本初對軍官渡，徙燕白馬民，民不得走，賊亦不敢鈔。 事見六十三卷建安五年。燕縣曰馬縣，皆屬東郡。燕，春秋之南燕國也。賢曰：燕故城今滑州胙城縣。鈔，楚交翻。燕，於賢翻。 今欲徙淮南民，何如？對曰：是時兵弱賊強，不徙必失之。自破袁紹以來，明公威震天下，民無他志，人情懷土，實不樂徙， 樂，音洛。 懼必不安。操不從。旣而民轉相驚，自廬江九江蘄春廣陵，戶十餘萬皆東渡江， 蘄春縣，本屬江夏郡。沈約曰：吳立蘄春郡。此據吳志書之也。蘄，音祁。 江西遂虛，合淝以南，惟有皖城。 皖縣，屬廬江郡。賢曰：今舒州懷寧縣。師古曰：皖，音胡管翻。 濟後奉使詣鄴， 使，疏吏翻。 操迎見，大笑曰：本但欲使避賊，乃更驅盡之！拜濟丹陽太守。 丹陽郡已屬孫權，濟不得之郡也。	1
汉帝抚戎臣，丝言命锦轮。还将弄机女，远嫁织皮人。曲怨关山月，妆消道路尘。所嗟秾李树，空对小榆春。	0
君不见道傍树有寄生枝，青青郁郁同荣衰。无情之物尚如此，为人不及还堪悲。父归坟兮未朝夕，已分黄金争田宅。高堂老母头似霜，心作数支泪常滴。我闻忽如负芒刺，不独为君空叹息。古人尺布犹可缝，浔阳义犬令人忆。寄言世上为人子，孝义团圆莫如此。若如此，不遄死兮更何俟。	0
辛卯，隋主遣兼散騎常侍薛舒兼 章：十二行本兼下有通直二字；乙十一行本同；孔本同。 散騎常侍王劭來聘。劭，松年之子也。 王松年仕齊，爲通直散騎侍郞，人在下中。散，悉亶翻。騎，奇寄翻。	1
人间膏火正争光，每到藏春得暂凉。多事始知田舍好，凶年偏觉野蔬香。溪山胜画徒能说，来往如梭为底忙。老去此身无处著，为翁栽插万松冈。	0
蘧蘧据槁元无寐，栩栩穿花不识愁。老子定中曾看破，宁为蝴蝶勿为周。	0
千载宝林寺，清幽每往还。两潮岩上井，一塔寺中山。门对荒城冷，邻分古县闲。道人高处坐，役役笑尘寰。	0
冀马日驰突，无地制奔放。来争天东南，束手莫与抗。我航指四百，去之迷所向。十里望云屋，远意属昆阆。尺五跬步天，丈六欢喜相。更参船子师，稽首问无恙。平生客江湖，半世狎烟浪。渔监选常登，钓尹职不旷。此手误遮日，久矣翳尘妄。愿师赐金篦，试与开眼障。	0
九月，丙子，秺敬侯金日磾薨。 秺，音妬。磾，丁奚翻。 初，武帝病，有遺詔，封金日磾爲秺侯，上官桀爲安陽侯， 恩澤侯表，安陽侯食邑於河內之蕩陰。水經註：陝縣有安陽城，武帝封上官桀爲侯國。 霍光爲博陸侯； 文穎曰：博，大；陸，平；取其嘉名，無此縣也；食邑於北海河間東郡。師古曰：蓋亦取鄕聚之名以爲國號，非必縣也。博陸初封，食北海河間；後益封，食東郡。 皆以前捕反者馬何羅等功封。 捕馬何羅事見上卷武帝後元元年。 日磾以帝少，不受封， 少，詩沼翻。 光等亦不敢受。及日磾病困，光白封，日磾臥受   印綬；一日薨。日磾兩子賞建俱侍中，與帝略同年，共臥起。賞爲奉車，建駙馬都尉。及賞嗣侯，佩兩綬，上謂霍將軍曰：金氏兄弟兩人，不可使俱兩綬邪？對曰：賞自嗣父爲侯耳。上笑曰：侯不在我與將軍乎？對曰：先帝之約，有功乃得封侯。遂止。	1
可贵一名山，七宝何能比。松月飕飕冷，云霞片片起。匼匝几重山，回还多少里。溪涧静澄澄，快活无穷已。	0
晓见纷纷满四山，胡为未肯到人间。化工若解呈新巧，速剪冰花破我颜。	0
丹房叠蘤炯双眸，焰焰烧空夜不收。莫遣残英颠倒落，一枝开早见钗头。	0
断桥流水。香满扶疏里。忽见一枝明眼底。人在山腰水尾。梨花应梦纷纷。征鸿叫断行云。不见绿毛么凤，一方明月中庭。	0
老去襟怀常濩落，病来须鬓转苍浪。心灰不及炉中火，鬓雪多于砌下霜。三峡南宾城最远，一年冬至夜偏长。今宵始觉房栊冷，坐索寒衣托孟光。	0
芳草碧色，萋萋遍南陌。暖絮乱红，也知人、春愁无力。忆得盈盈拾翠侣，共携赏、凤城寒食。到今来，海角逢春，天涯为客。愁旋释。还似织。泪暗拭。又偷滴。谩伫立、遍倚危阑，尽黄昏，也只是、暮云凝碧。拼则而今已拼了，忘则怎生便忘得。又还问鳞鸿，试重寻消息。	0
相逢虽晚意无加，满腹经纶肯浪誇。雅兴屡陪郊外乐，清谭不尚酒边哗。忍于柳驿攀金缕，记取梅坡嚼玉花。木落山空平野阔，浩然别思满天涯。	0
五月，戊戌，魏以任城王澄爲司徒，京兆王繼爲司空。	1
梅山蠻寇邵州， 梅山蠻居邵州界。宋熙寧五年開置新化縣，在邵州東北二百五十里。 楚將樊須擊走之。九月，壬午，蜀內樞密使宋光嗣以判六軍讓兼中書令王宗弼，蜀主許之。	1
佛灯渐暗饥鼠出，山雨忽来修竹鸣。知是何人旧诗句，已应知我此时情。	0
炎绍诸贤虑未精，今追遗恨尚难平。区区王谢营南渡，草草江徐议北征。往日中丞甘结好，暮年都督始知兵。可怜白发宗留守，力请銮舆幸旧京。	0
宁可钝如槌，不可曲如钩。毛铢夸争夺，所丧乃山丘。向谁巧相中，机阱险且幽。十年弹指顷，死骨埋荒陬。细看天定后，人力岂易谋。一洗谤书毒，近乡仍典州。惟此诗书窟，俗比鲁与邹。老手亦何事，坐啸群吏休。政成有异等，时至或封侯。期公如铁山，屹立千万秋。	0
宜阳城下作游人，都为衣冠不系身。众窍怒号成地籁，也胜终日在红尘。	0
烟描水写老秋容，岭外秋容也自浓。如见大宾新露菊，若歌商颂晓风松。插花醉照濂溪井，吹发慵登帽子峰。莫问明年衰与健，茱萸何处不相逢。	0
哭损双眸断尽肠，怕黄昏后到昏黄。更堪细雨新秋夜，一点残灯伴夜长。	0
冲寒踏雪行溪路，对月看梅太瘦生。莫道亲曾陪杖屦，只今见画也心清。	0
迹忝词林旧，官为郎署卑。同群甘鸟兽，苟禄为妻儿。未有一事立，空惊双鬓衰。唯怜文集里，添得谪官诗。	0
春，正月，甲申，以尙書左僕射袁昂爲尙令， 章：十二行本令上有書字；乙十一行本同；孔本同；退齋校同。 右僕射王暕爲左僕射， 暕，古限翻。 太子詹事徐勉爲右僕射。	1
木老性倔强，朔风怒明威。初更即合战，已乃声鼓鼙。大块信难测，三鼓气不衰。我屋山僧居，破陋久不治。会当晴明日，仰见河汉移。微风鼓櫜籥，虚空同奔驰。夜无芙蓉人，慌惚疑褰帷。平明满书斋，败叶方纷披。孰为呼吸者，作此怒张为。天寒不成雪，恐坐强风师。扑尘整书架，粪挶不可迟。人非陈仲举，用舍亦有宜。	0
嚼得菜根断，诗寒骨更臞。爱民心雪白，报国鬓霜枯。仕久衣长破，归来屋亦无。全家寄僧舍，冰冻折吟须。	0
圣主垂衣坐九重，不才假守劝农功。周家永命由忠厚，汤后存心在困穷。安得田租成岁减，且将人事兆年丰。守宰监州民最近，相期清白绍家风。	0
己卯，詔括天下戶口。	1
隙月斜枕旁，讽咏夏贻什。如今何时节，虫虺亦已蛰。答迟礼涉傲，抱疾思加涩。仆本胡为者，衔肩贡客集。茫然九州内，譬如一锥立。欺暗少此怀，自明曾沥泣。量无趫勇士，诚欲戈矛戢。原阁期跻攀，潭舫偶俱入。深斋竹木合，毕夕风雨急。俸利沐均分，价称烦嘘噏。百篇见删罢，一命嗟未及。沧浪愚将还，知音激所习。	0
梅花雪白柳叶黄，云雾四起月苍苍，箭水泠泠刻漏长。挥玉指，拂罗裳，为君一奏楚明光。	0
郡人元未识，新太守、定何如。待说向诸贤，西桥人物，个个清臞。相将下车许久，但凝香之乐一些无。残漏几筹视事，浓油一盏观书。旁人徒见两轮朱。玉色未尝腴。有无穷阴骘，三农衣食，万衲钟鱼。尔侬迎新送旧，似君侯、清约更谁欤。欲举一杯寿酒，却愁破费兵厨。	0
九皋兰叶茂，八月露华清。稍与秋阴合，还将晓色并。向空罗细影，临水泫微明。的皪添幽兴，芊绵动远情。夕芳人未采，初降鹤先惊。为感生成惠，心同葵藿倾。	0
箕州刺史劉思禮學相人於術士張憬藏，憬藏謂思禮當歷箕州，位至太師。思禮念太師人臣極貴，非佐命無以致之，乃與洛州錄事參軍綦連耀謀反， 相，悉亮翻；下相術同。憬，居永翻。   唐京都錄事參軍，正七品。綦連，虜姓也。魏收官氏志，西方諸姓有綦連氏。 陰結朝士， 朝，直遙翻。 託相術，許人富貴，俟其意悅，因說以綦連耀有天命， 說，輸芮翻。 公必因之以得富貴。鳳閣舍人王勮兼天官侍郞事， 勮，其據翻。 用思禮爲箕州刺史。	1
上元斋醮卷清风，暗使虔诚望圣功。星彩动容光碧落，步虚声在半天中。	0
凉风度秋海，吹我乡思飞。连山去无际，流水何时归。目极浮云色，心断明月晖。芳草歇柔艳，白露催寒衣。梦长银汉落，觉罢天星稀。含悲想旧国，泣下谁能挥。	0
万里羽书来未绝，五关烽火昼仍传。故人多病尽归去，唯有刘桢不得眠。	0
花须为饭露为浆，黑雾玄霜剪薄裳。飞绕金灯来又去，不知能有几多香。	0
八宝盘龙玉色明，未央排仗庆熙成。敛时福瑞为天赦，五岳齐呼万岁声。	0
春，正月，辛卯朔，日有食之。詔公卿郡國舉至孝。太常趙典所舉荀爽對策曰：昔者聖人建天地之中而謂之禮，衆禮之中，昏禮爲首。陽性純而能施，陰體順而能化，以禮濟樂，節宣其氣， 爽言正指帝多內寵也。左傳：晉侯有疾，醫和視之，曰：疾不可爲也！是謂疾如蠱，非鬼非食，惑以喪志。公曰：女不可近乎？對曰：節之。先王之樂，所以節百事也。天有六氣，過則爲災，於是乎節宣其氣也。   施，式智翻。 故能豐子孫之祥，致老壽之福。及三代之季，淫而無節，陽竭於上，陰隔於下，故周公之戒曰：時亦罔或克壽。 尙書無逸之辭。 傳曰：�趾適屨，孰云其愚，何與斯人，追欲喪軀。誠可痛也。 賢曰：適，猶從也，言喪身之愚，甚於�趾也。喪，息浪翻。 臣竊聞後宮采女五六千人，從官侍使復在其外， 從，才用翻。從官，謂後宮有爵秩而常從者。侍使，則侍后妃貴人左右而給使令，未有爵秩者也。復，扶又翻；下同。 空賦不辜之民，以供無用之女，百姓窮困於外，陰陽隔塞于內， 塞，悉則翻。 故感動和氣，災異屢臻。臣愚以爲諸未幸御者，一皆遣出，使成妃合， 妃，讀曰配。 此誠國家之大福也。詔拜郞中。	1
两桨往莽苍，弓蓬穷空濛。伛偻苦怒雨，穹窿通雄风。美茝迤逦紫，丛枫朦胧红。彼美绮里子，终同隆中翁。	0
文欽說吳人以伐魏之利， 說，輸芮翻。 孫峻使欽與驃騎將軍呂據 驃，匹妙翻。 及車騎將軍劉   纂鎭南將軍朱異前將軍唐咨自江都入淮泗， 江都縣屬廣陵郡。此自邗溝入淮，自淮入泗也。 以圖靑徐。 魏靑州統齊濟南樂安城陽東萊，徐州統下邳彭城東海琅邪東莞東安廣陵臨淮。晉志曰：周禮曰：正東曰靑州，蓋取土居少陽，其色爲靑。徐州取舒緩之義。或云，因徐丘以立名。 峻餞之於石頭，遇暴疾，以後事付從父弟偏將軍綝。 從，才用翻。綝，丑林翻。 丁亥，峻卒。吳人以綝爲侍中武衞將軍都督中外諸軍事，召呂據等還。 還，從宣翻，又如字。	1
向坟道径没荒榛，满室诗书积闇尘。长夜肯教黄壤晓，悲风不许白杨春。箪瓢颜子生仍促，布被黔娄死更贫。未会悠悠上天意，惜将富寿与何人。	0
辛酉，燕主盛下詔曰：法例律，公侯有罪，得以金帛贖， 戰國時，魏文侯師李悝撰次諸國法，著法經。以爲王者之政，莫急盜賊，盜賊須劾捕，故著網捕二篇。其輕狡越城博戲假借不廉淫侈踰制，以爲雜律一篇。又以其律具其加減。故所著六篇，皆罪名之制也。漢蕭何條益事律興廏戶三篇，合爲九篇。魏陳羣等采漢律，制新律十八篇。集罪例爲刑名，冠於律首。盜律有劫略恐猲和賣買人，科有持質，皆非盜事，分以爲劫略律。賊律有欺謾詐僞踰封矯制，囚律有詐僞生死，令丙有詐自复免，事類衆多，分爲詐律。賊律有賊伐樹木，殺傷人畜產及諸亡印，金布律有毀傷亡失縣官財物，分爲毀亡律。囚律有告劾傳覆，廐律有告反逮受，科有登聞道辭，分爲告劾律。囚律有繫囚鞠獄斷獄之法，興律有上獄之事，科有考事報讞，宜別爲篇，分爲繫訊斷獄律。盜律有受所監受財枉法，雜   律有假借不廉，令乙有呵人受錢，科有使者驗賂，其事相類，分爲請賕律。盜律有勃辱強賊，興律有擅興傜役，具律有出賣，科有擅作脩舍事，分爲興擅律。興律有乏傜�留，賊律有儲峙不辦，廐律有乏軍乏興及舊典有奉法不謹不承用詔書，漢氏施行，不宜復以爲法，別爲之留律。秦世舊有廐置乘傳副車食廚，後漢但設騎置，無車馬，而律猶著其文，則爲虛設，故除廐律，取其可用合科者爲郵驛令。告劾律上言變事令以驚事告急與興律烽燧及科令者，以爲驚事律。盜律有還贓畀主，金布律有罰贖入責以呈黃金爲價，科有平庸坐贓事，以爲償贓律。律之初制，無免坐之文，張湯趙禹始作監臨部主見知故縱之例，其見知而故不舉劾，以贖論；其不見不知者不坐，科條免坐繁多，宜總爲免例，以省科文，故更定以爲免坐律。晉初賈充定法，就漢九章增十一篇，改舊律爲刑名法例，辨囚律爲告劾繫訊斷獄，分盜律爲請賕詐僞水火毀亡，因事類爲衞禁違制，撰周官爲諸侯律，合二十篇。孔穎達曰：古之贖罪皆用銅，漢始改用黃金，但少其斤兩，令與金相敵。漢及後魏，贖罪皆用黃金，後魏以金難得，合金一兩，收絹十匹。今律乃復依古贖銅。 此不足以懲惡而利於王府，甚無謂也。自今皆令立功以自贖，勿復輸金帛。 復，扶又翻。	1
雪做屏风，花为行帐。屏帐里、见春模样。小晴未了，轻阴一饷。酒到处、恰如把春拈上。官柳黄轻，河堤绿涨。花多处、少停兰桨。雪边花际，平芜叠幛。这一段、凄凉为谁怅望。	0
堂堂春日跃出山，郊原草木皆清新。千红万紫各有态，正自酬酢劳精神。短篱谁家小桃李，虽复幽陋亦可人。但知痛饮莫辞病，数年幽忧难具陈。	0
岷江诸峰如献酬，岷江潭头绀碧流。不愁水生劝人去，只愁人死送山休。	0
乾生男子坤生姝，国有君王家有夫。委质结缡托其躯，三纲五常与命俱。一朝凶变违常途，匡扶弗得将何如？英英烈烈他虑无，舍生取义终不渝。《柏舟》之诗王蠋语，千古芳名耀青史。	0
春事已十一，梅花才两三。青烟回野烧，翠霭护晴岚。风暖雁将北，日迟人渐南。病馀宜缓辔，勿用客程贪。	0
园花皆手植，梅蕊独禁寒。色与香无价，飞和雪作团。数枝横翠竹，一夜绕朱栏。不惜吟边苦，收将句里看。	0
劝君三，念佛先须断爱贪。临终心净见如来，似月清光照碧潭。	0
壬申，齊善行以洺相魏等州來降。 洺，音名。相，息亮翻。考異曰：革命記云：五月七日，善行等至洺州。實錄云壬申，洺相魏等州降者，蓋降使到之日也。月末又云裴矩等以八璽降，蓋璽到之日也。 時建德餘衆走至洺州，欲立建德養子爲主，徵兵以拒唐；又欲剽掠居民，還向海隅爲盜。善行獨   以爲不可，曰：隋末喪亂， 剽，匹妙翻。喪，息浪翻；下同。 故吾屬相聚草野，苟求生耳。以夏王之英武，平定河朔，士馬精強，一朝爲擒，易如反掌，豈非天命有所屬， 夏，戶雅翻。易，以豉翻。屬，之欲翻。 非人力所能爭邪！ 邪，音耶。 今喪敗如此，守亦無成，逃亦不免，等爲亡國，豈可復遺毒於民！ 復，扶又翻。 不若委心請命於唐，必欲得繒帛者， 繒，慈陵翻。 當盡散府庫之物，勿復殘民也！ 復，扶又翻。 於是運府庫之帛數十萬段，置萬春宮東街， 萬春宮，竇建德所築。 以散將卒，凡三晝夜乃畢。 將，卽亮翻。 仍布兵守坊巷，得物者卽出，無得更入人家。士卒散盡，然後與僕射裴矩行臺曹旦，帥其百官奉建德妻曹氏及傳國八璽幷破宇文化及所得珍寶請降于唐。 武德二年，建德破化及，得八璽及珍寶。帥，讀曰率。璽，斯氏翻。降，戶江翻。 上以善行爲秦王左二護軍， 秦王所統置左三府右三府，各有統軍護軍。 仍厚賜之。	1
壬寅，劉黑闥陷定州，執總管李玄通，黑闥愛其才，欲以爲大將， 將，卽亮翻；下同。 玄通不可。故吏有以酒肉饋之者，玄通曰：諸君哀吾幽辱，幸以酒肉來相開慰，當爲諸君一醉。 爲，于僞翻。 酒酣，謂守者曰：吾能劍舞，願假吾刀。守者與之，玄通舞竟太息曰：大丈夫受國厚恩，鎭撫方面，不能保全所守，亦何面目視息世間哉！卽引刀自刺， 刺，七亦翻。 潰腹而死。上聞，爲之流涕， 爲，于僞翻。 拜其子伏護爲大將。	1
匆匆岁事又更新，一气初回万木春。独有江梅殊未觉，凛然冰雪照诗人。	0
捉得金晶固命基，日魂东畔月华西。于中炼就长生药，服了还同天地齐。	0
当时命友。曾借邻家酒。旧曲不知何处奏。梦断空思纤手。却应去路非遥。今朝还有明朝。谩道人能化石，须知石被人消。	0
优昙宝树作香林，佛面辉光紫磨金。峰顶莲花高十丈，便敷妙座出花心。	0
春天夜月一声蛙，撞破虚空共一家。正恁么时谁会得，岭头脚痛有玄沙。	0
万古苍茫空盛衰，燕台贤客姓名谁。君看碣石岩中草，宁似昭王拥彗时。黄金散尽馀基没，易水萧条烽火飞。	0
懷光遣其將孟保 考異曰：邠志作孟廷寶。今從實錄。 惠靜壽孫福達將精騎趣南山邀車駕， 達將，卽亮翻，又音如字。騎，奇寄翻。趣，逡喩翻。 遇諸軍糧料使張增於盩厔。 使，疏吏翻。 三將曰：彼使我爲不臣，我以追不及報之，不過不使我將耳。 過，古禾翻，又古臥翻。將，卽亮翻。言不過不使之爲將也。 因目增曰： 目增，示之以意，欲因其言以紿衆。 軍士未朝食，如何？增紿其衆曰：此東數里有佛祠，吾貯糧焉。三將帥衆而東，縱之剽掠， 紿，蕩亥翻。貯，丁呂翻。帥，讀曰率。剽，匹妙翻。 由是百官從行者皆得入駱谷，以追不及還報， 還，從宣翻，又音如字。考異曰：實錄曰：纔入駱谷，懷光遣其將孟保等以數百騎來襲，爲後軍將侯仲莊所拒而退，遂焚店驛而去。舊嚴震傳曰：賴山南兵擊之而退，輿駕無警急之患。今從邠志。 懷光皆黜之。	1
庚午，改佑國軍曰永平。 開平元年徙佑國軍於長安，今改曰永平。	1
丁酉，加宣武節度使劉洽同平章事。	1
世情何怪白头新，岂料穷途复友仁。一室他乡春笑客，半年行路雨欺人。辋川诗说王摩诘，谷口名闻郑子真。想是书机似图画，云峰矗矗水粼粼。	0
二千里外命车轮，慰我言词字字新。自向江西逢隐吏，方知物外有高人。频将篇什收风月，怠整形仪作搢绅。相对茅檐终日语，从教人道是沉沦。	0
幸自文章亦可怜，不消一事已为贤。何如却逐虫儿去，忍耻更来王亮前。	0
天色镕成水，蟾光鍊出银。碧香三酌半，玉笛一声新。小婉还清壮，多欢忽苦辛。何人传此曲，此曲怨何人。	0
幕次春排晓御楼，千官贺雨拜珠旒。斜阳却幸鸳鸯殿，袍裤宫人尽筑毬。	0
箫鼓声声且莫催。彩球高下意难裁。	0
我爱山居好，林霏晓未开。龙蛇松薜荔，虎兕石莓苔。太古云犹在，常时雨亦来。暝岩眠处冷，不记到蓬莱。	0
万穴列岩壁，三龛独雄夸。封山凿其骨，开像俨且呀。悲哉轻人功，不计岁月赊。像成竟何补，国破荒蓬麻。悠悠清伊水，去去萦山斜。晚渚栖暝鸥，夕波战馀霞。陵谷良未迁，古今如转车。应有千年鹤，归顾如咨嗟。	0
大任刚烈世无有，疾恶如风朱伯厚。小任温毅老更文，聪明慈爱小冯君。两任才行不须说，畴昔并友吾先人。相看半作晨星没，可怜太白配残月。大任先去冢未乾，小任相继呼不还。强寄一樽生死别，樽中有泪酒应酸。贵贱贤愚同尽耳，君今不尽缘贤子。人间得丧了无凭，只有天公终可倚。	0
帝留澤州旬餘，欲召上黨兵還，遣使就與諸將議之。諸將以爲李克用死，余吾兵且退，上黨孤城無援，請更留旬月以俟之。 夾寨之敗，正坐此也。 帝從之，命增運芻糧以饋其軍。劉知俊將精兵萬餘人擊晉軍，斬獲甚衆， 劉知俊之小捷，所以驕梁兵而殲之也。天之厭梁，於此可見。 表請自留攻上黨，車駕宜還京師。帝以關中空虛，慮岐人侵同華， 岐人，謂李茂貞之兵。 命知俊休兵長子旬日，退屯晉州，俟五月歸鎭。	1
甲辰，加李晟鄜坊京畿渭北商華副元帥。 分李懷光兵柄以授李晟渾瑊。鄜，音夫。華，戶化翻。 晟家百口及神策軍士家屬皆在長安，朱泚善遇之。軍中有言及家者，晟泣曰：天子何在，敢言家乎！泚使晟親近以家書遺晟 遺，唯季翻。 曰：公家無恙。晟怒曰：爾敢爲賊爲間！ 爲賊，于僞翻。間，古莧翻。 立斬之。軍士未授春衣，盛夏猶衣裘褐， 猶衣，於旣翻。 終無叛志。 史言李晟以忠義感激士心。	1
放逐归来寂寞滨，颠毛雪色面皮皴。怪奇昔有观邕者，老丑今无看玠人。一枕唤回将觉梦，三薰惜取已来身。绣裳蝉冕丛忧愧，得似先生折角巾。	0
曾梦乘槎泛银潢，不遇张骞遇东方。为言神仙事渺茫，仙府不在白云乡。丹台幻作儒珍阁，蓬岛飞来双笔堂。鹤车千乘集云轴，玉尘万斛纷雪香。是中仙翁永难老，尝侍香案近玉皇。归来手握山水印，傲睨羲昊轻轩裳。新诗醉墨美无度，奄有元白兼钟王。身在岩壑心廊庙，丝鬓垂颔颜苍苍。与公同时一辈人，半随蒲荻零秋霜。元老崔嵬独山立，岁寒不改雪中篁。九月十五夜未艾，长庚伴月光煌煌。台星寿星合为一，今夕何夕见此祥。翠娥满引九仙酝，菊英入盏宫样黄。珠明玉润陪笑粲，起舞珰佩鸣丁当。李蹊森森密无缝，佳句往往溢诗囊。我于门阑最晚出，瓣香致祷意则长。如闻郡国事方殷，须起老手为平章。待教卫武了相业，方许潞公归洛阳。	0
晨起出蓬户，换却隔水峰。细看只旧山，色与昨不同。虽经夜来雨，末必有许功。云师挈众巉，置在蓝水中。沙土俱绿净，草树添青葱。不然近秋衰，那得还春容。此意殊不浅，要将调诗翁。判断索一语，可惜语不工。正使语工著，不如山色浓。	0
绣额珠帘窣地重，微风吹动牡丹枝。金笼鹦鹉耽春睡，忘却新教御制诗。	0
飘风忽起团团旋，倒地还如著脚䭔。莫怪殿上空行事，却为元非五品才。	0
二十年前在濮阳，宾筵留我共飞觞。当时进士衣如雪，今日郎官鬓有霜。吏役可堪巡堰埭，军城犹喜接封疆。能来界首相期否，堤上依依柳渐黄。	0
鬓边一点似飞鸦。莫把翠钿遮。三年两载，千撋百就，今日天涯。杨花又逐东风去，随分落谁家。若还忘得，除非睡起，不照菱花。	0
青叶生林啼鸟新，出门逢水不逢人。杨花满地披重茧，不信人间有暮春。	0
八月，乙未朔，宣義節度使賀瓌卒。以開封尹王瓚爲北面行營招討使。 代賀瓌也。瓚，藏旱翻。 瓚將兵五萬，自黎陽渡河掩擊澶魏，至頓丘，遇晉兵而旋。 初欲掩其不備，遇晉兵而退。旋，與還同。 瓚爲治嚴，令行禁止， 治，直吏翻。 據晉人上游十八里楊村， 據德勝上游也。 夾河築壘，運洛陽竹木造浮橋，自滑州饋運相繼。晉蕃漢馬步副總管振武節度使李存進亦造浮梁於德勝，   或曰：浮梁須竹笮鐵牛石囷， 竹笮所以維浮梁，鐵牛石囷所以繫竹笮。囷，區倫翻。 我皆無之，何以能成！存進不聽，以葦笮維巨艦，繫於土山巨木，踰月而成，人服其智。	1
问途快阁得宽恩，舟转风移日未昏。山月相忘期度岁，别怀祗觉暗销魂。	0
久厌衣冠尘土浸，赐休何苦马骎骎。穷冬积雪春不雨，昨日残红今绿阴。却扫不知门外事，安禅深得静中心。读书陶令非求解，禁酒扬雄不待箴。	0
薄薄山云欲湿花。双双燕子入帘斜。西楼尚记垂垂雪，酌酒犹残片片霞。人已远，发成华。小楼疏竹宅谁家。试凭去雁通消息，仙子当乘八月槎。	0
太后春秋高，慮身後太子與諸武不相容。壬寅，命太子相王太平公主與武攸曁等爲誓文，吿天地於明堂，銘之鐵券，藏于史館。	1
恋恋春恨结，绵绵淮草深。病身愁至夜，远道畏逢阴。忽逐酒杯会，暂同风景心。从今一分散，还是晓枝禽。	0
暖云芳草媚晴川，花正娇春柳欲眠。老景侵寻生事拙，旧巢归燕自相怜。	0
门闭仍逢雪，厨寒未起烟。贫家重寥落，半为日高眠。田园莽苍经春早，篱落萧条尽日风。若问经过谈笑者，不过田舍白头翁。	0
道学相承祖子孙，诸儒谁得似渊源。铜川而上谁家世，程氏之门止弟昆。后世定知尊所学，当时未尽用其言。四书功用弥天地，惜不推行半鲁论。	0
墙头翠色云分岭，井底泉声瀑落崖。讲席日闻谈俎豆，书厨时见整竿牌。野猿有果频窥槛，山鸟无人忽下阶。好是鲁儒争就学，不辞千里过江淮。	0
元丹丘，爱神仙，朝饮颍川之清流，暮还嵩岑之紫烟，三十六峰长周旋。长周旋，蹑星虹，身骑飞龙耳生风。横河跨海与天通，我知尔游心无穷。	0
雨宿疏篷不耐閒，蘋花菰叶老江干。鹭飞欲下忽惊起，秋水新添一寸寒。	0
凿成岩穴鬼工难，中有神仙自往还。不见桃花开落处，祇随流水到人间。	0
高城锁夕霭，远水浮秋空。此时行役心，展转如飞蓬。路入浅沙断，堪恸车辙穷。岂无舟楫利，枉道非所从。虽有泉石趣，暂到徒匆匆。儿啼不入门，敢辞身徇公。梦归身未归，薄宦真池龙。披衣复起坐，惊鸿鸣西风。	0
辛亥，契丹主將攻相州，梁暉請降；契丹主赦之，許以爲防禦使，暉疑其詐，復乘城拒守。夏，四月，己未，未明，契丹主命蕃漢諸軍急攻相州，食時克之， 相，悉亮翻。 悉殺城中男子，驅其婦女而北，胡人擲嬰孩於空中，舉刃接之以爲樂。 觀佛貍之飮江，侯景之亂江南，其肆毒類如此。不嗜殺人，然後能一天下，孟子之言，豈欺我哉！樂，音洛。 留高唐英守相州。唐英閱城中，遺民男女得七百餘人。其後節度使王繼弘斂城中髑髏瘞之， 髑，徒木翻。髏，音婁。瘞，於計翻。 凡得十餘萬。	1
系出自华宗，来嫔隐约中。贫能安苦节，贵愈积阴功。立志如欧母，生儿似富公。如闻新窆处，神告在溪东。	0
向夕槐烟起，葱茏池馆曛。客中无偶坐，关外惜离群。烛至萤光灭，荷枯雨滴闻。永怀芸阁友，寂寞滞扬云。	0
井梧凉叶动，邻杵秋声发。独向檐下眠，觉来半床月。	0
投策上前坂，薄暮寒云滋。华毂不可停，奈此长相思。雁影正疾逝，马鸣一何悲。归期无淹留，黄花殊未衰。	0
咸安元年辛未三七一是年十一月，海西廢，帝卽位，始改元咸安。通鑑編年，因以新元繫之。	1
种玉能延命，居山易学仙。青青一亩自锄烟。雾孕云蒸，肌骨更凝坚。熟染蜂房蜜，清添石鼎泉。雪香酥腻老来便。煨芋炉深，却笑祖师禅。	0
郑公嵇阮流，野性本麋鹿。平生傲羲皇，白首就羁束。大寒客无毡，官冷饭不足。顾予支离人，攘臂受馀粟。江鱼尾盈尺，饱食胜粱肉。荆山富樵苏，丈室有馀燠。顽疏愧前哲，所得踰往躅。谈经追时好，俯仰负愧忸。流光逝不反，愁鬓日改绿。世道劫火燃，不燔乃良玉。晚交定难恃，云雨手翻覆。官居真蘧庐，束担聊托宿。求田意虽鄙，此计正宜速。归寻谷口耕，胜卖成都卜。坐想带经锄，倚耒听布谷。	0
簪组岂为累，悠然尘事微。看山心自适，闭户客来稀。流水三吴大，清霜众卉腓。何由纳芒履，一为款荆扉。	0
巧匠胸中有全室，能文纸上无脱稿。老禅善画亦如是，毛锥未出意先到。解衣盘薄小经营，蓦然挥洒笔如扫。我思诗画本一律，众作徒多等蝉噪。画手无如王右丞，一似诗中杜陵老。正缘此老襟韵高，工拙奇常无不好。斲轮妙处不可传，此事难从笔端讨。由来万法生一心，贯彻精粗无二道。	0
青冥孤云去，终当暮归山。志士杖苦节，何时见龙颜。	0
嗟尔羽虫类，昂然冠距粗。徒为识昏晓，犹未免庖厨。年少苦令斗，主人频见呼。宁思避弋者，天外去鸿孤。	0
祿山之發長安也，上令高力士餞之長樂坡， 長樂坡卽滻坡，在長安城東。樂，音洛。 及還，上問：祿山慰意乎？對曰：觀其意怏怏，必知欲命爲相而中止故也。 怏，於兩翻。相，息亮翻。 上以吿國忠，曰：此議他人不知，必張垍兄弟吿之也。 國忠之下，更有國忠二字，文意乃明。 上怒，貶張均爲建安太守，垍爲盧溪司馬，垍弟給事中埱爲宜春司馬。 建安郡，隋爲泉州；唐改曰閩州，別置泉州。帝改閩州爲福州長樂郡，以建州爲建安郡。盧溪郡，辰州。舊志：建安郡，京師東南四千九百三十五里。盧溪郡，京師南微東三千四百五里。埱，昌六翻。考異曰：唐曆云：垍嘗贊相禮儀，雍容有度，上心悅之，翌日，謂垍曰：朕罷希烈相，以卿代之。垍曰：不敢。貴妃在坐，告國忠斥之。舊垍傳：天寶中，玄宗嘗幸垍內宅，謂垍曰：希烈累辭機務，朕擇其代者，孰可？垍錯愕未對。帝卽曰：無踰吾愛壻矣。垍降階陳謝。楊國忠聞而惡之。及希烈罷相，舉韋見素代垍，垍深觖望。按本紀，三月丁酉，垍貶官，韋見素八月乃知政事，而云垍深觖望，舊傳誤也。明皇雜錄云：上幸張垍宅，謂垍曰：中外大臣才堪宰輔者，與我悉數，吾當舉而用之。垍逡巡不對。上曰：固無如愛子壻。垍降階拜舞。上曰：卽舉成命。旣逾月，垍頗懷怏怏，意其爲李林甫所排。會祿山自范陽入覲，祿山潛賂貴妃，求帶平章事，上不許。垍因私第備言：上前時行幸內第，面許相垍，與明公同制入輔，今旣中變，當必爲姦臣所排。祿山大懷恚怒，明日謁見，因流涕請罪。上慰勉久之，因問其故。祿山具以垍所陳對。上命高力士送歸焉，亦以怏怏聞。由是上   怒。按李林甫時已死，亦誤也。	1
北征谈笑缚姚公，静扫诸陵见洛嵩。不用登高笑夷甫，正缘此辈使君雄。	0
春，正月，己巳，上發西京；己丑，至東都。張九齡自韶州入見， 見，賢遍翻。考異曰：唐紀，二十六日，戊子，至東都；己丑，張九齡至自韶州。今從實錄。 求終喪；不許。	1
慈悲乳孙叔，恭敬侍小颠。烦君常警逻，老子□□□。	0
丁巳，以前山南東道節度使南皮賈耽爲工部尙書。先是，耽使行軍司馬樊澤奏事行在，   先，悉薦翻。 澤旣復命，方大宴，有急牒至，以澤代耽爲節度使。 事見上卷興元元年。 耽內牒懷中，宴飮如故，顏色不改；宴罷，召澤吿之，且命將吏謁澤。牙將張獻甫怒曰：行軍爲尙書問天子起居， 爲，于僞翻。 乃敢自圖節鉞，奪尙書土地，事人不忠， 章：十二行本忠下有衆心不服四字；乙十一行本同。 請殺之。耽曰：是何言也！天子所命，卽爲節度使矣！卽日離鎭，以獻甫自隨，軍府遂安。 卽日離鎭，旣得君命召，不俟駕之義，亦所以遏亂原。以張獻甫自隨，則樊澤無所猜嫌，亦所以全獻甫也。離，力智翻。	1
广陵寒食天，无雾复无烟。煖日凝花柳，春风散管弦。园林多是宅，车马少于船。莫唤游人住，游人困不眠。满郭是春光，街衢土亦香。竹风轻履舄，花露腻衣裳。谷鸟鸣还艳，山夫到更狂。可怜游赏地，炀帝国倾亡。江北烟光里，淮南胜事多。市廛持烛入，邻里漾船过。有地惟栽竹，无家不养鹅。春风荡城郭，满耳是笙歌。	0
烛烬香残帘半卷，梦初惊。花欲谢，深夜，月笼明。何处按歌声，轻轻。舞衣尘暗生，负春情。	0
觉后追思气味长，欢情愁绪两俱忘。近来方得醉中趣，熟寐沈沈是醉乡。	0
舍前舍后桑成林，锄垦不放青草侵。东风满条新叶大，村家爱此轻黄金。日暖春蚕大眠起，戢戢盈箱齐若指。看蚕新妇夜不眠，蚕老登山满家喜。阿姑嗔办缲车迟，小姑已催修织机。杀鸡沽酒赛神福，今岁不怕寒无衣。	0
汉家关内使驺来，广鲁风旟画隼开。地得股肱雄近辅，书留筋骨冠中台。儒宫刬壁严祠豆，督府均羊盛宴罍。应望仙闾旧车道，倚天娲石篆昭回。	0
禅悦既无门，仙居在何所。与渠无半面，一见相尔汝。霓裳制未成，翩翩欲高举。身如一羽轻，去天才尺许。胡为造此境，问之不吾语。正缘崆峒中，萧然无物贮。	0
洞房昨夜春风起，故人尚隔湘江水。枕上片时春梦中，行尽江南数千里。	0
欲折杨枝别恨生，一重枝上一啼莺。乱山重叠云相掩，君向乱山何处行。	0
明王道得腹心臣，百万人中独一人。阶下往来三径迹，门前桃李四时春。	0
玉壶挈美酒，送别强为欢。大火南星月，长郊北路难。殷王期负鼎，汶水起垂竿。莫学东山卧，参差老谢安。	0
自帝卽位以來，內外乖異，石頭以南皆爲荆江所據，以西皆豫州所專， 江水自荆江二州界入揚州界，皆東北流；歷陽在江西，建康在江東。孫權築石頭城，蓋據江津之要衝也。 京口及江北皆劉牢之及   廣陵相高雅之所制，朝政所行，惟三吳而已。 朝，直遙翻。 及孫恩作亂，八郡皆爲恩有， 八郡：會�臨海永嘉東陽新安吳吳興義興也。 畿內諸縣，盜賊處處蠭起，恩黨亦有潛伏在建康者，人情危懼，常慮竊發，於是內外戒嚴。加道子黃鉞，元顯領中軍將軍，命徐州刺史謝琰兼督吳興義興軍事以討恩；劉牢之亦發兵討恩，拜表輒行。 牢之鎭京口。	1
粗官差入党侯帐，精品平收陆羽经。	0
伏时诏休偃，闭门谢朋侪。羲和挟升阳，晓气红崔嵬。炎林郁歊露，焦原横赭埃。怒甚崒崒云，旱始隆隆雷。况我庇茨宇，烦襟安得开。囚拘诉巾帻，仇怨被酒杯。汤沐未及具，反为虮虱咍。北风殊杳嘿，羲人安在哉。	0
先是，汪華據黟歙，稱王十餘年，雄誕還軍擊之，華拒之於新安洞口， 唐歙州，隋之新安郡也。新安洞口卽歙州隘道之口。先，悉薦翻。黟，音伊。歙，音攝。 甲兵甚銳。雄誕伏精兵於山谷，帥羸弱數千犯其陳， 帥，讀曰率；下同。羸，倫爲翻。陳，讀曰陣。 戰纔合，陽不勝，走還營，華進攻之，不能克，會日暮，引還，伏兵已據其洞口，華不得入，窘迫請降。	1
乙巳，以陝虢防遏使唐朝臣爲河中同絳節度使。 陝，失冉翻。 前河中尹李齊運爲京兆尹，供晟軍糧役。 役者，輓輸浚築之事。	1
负郭有田在，年年长废耕。欲磨秋镜净，恐见白头生。未作一旬别，已过千里程。不知书与剑，十载两无成。	0
二月， 張：月下脫東萊二字。 王彌寇靑徐二州，自稱征東大將軍，攻殺二千石。太傅越以公車令東萊鞠羨爲本郡太守， 晉志，公車令，屬衞尉。 以討彌，彌擊殺之。	1
老人低心逐年少，年少还为老人调。两家挟诈自相欺，四海伤真谁复诮。翻手作云覆手雨，当面输心背面笑。古来人事已如此，今日何须论久要。	0
和风乍扇，又还是去年，清明重到。喜见燕子，巧说千般如人道。墙头陌上青梅小。是处有、闲花芳草。偶然思想，前欢醉赏，牡丹时候。当此三春媚景，好连宵恣乐，情怀歌酒。纵有珠珍，难买红颜长年少。从他乌兔茫茫走。更莫待、花残莺老。恁时欢笑，休把万金换了。	0
云台历历纪功臣，底事中间有子陵。未必故人同卧处，了无一语及中兴。	0
人生水中萍，泛泛随波澜。偶然成聚散，谁使为悲欢。伊余从君游，两见岁履端。相得恨不早，相见常苦难。今又舍我去，觉我肝肠酸。君诚湖海士，豪气老不刓。剧谈愤世俗，怒发时冲冠。向来对宣室，见晚帝兴叹。落落不苟合，栖迟犹冷官。高才徒白首，未许陪鸳鸾。苏台今辅郡，举头见长安。会看有追诏，祝君且加餐。吾衰钓沧溟，羊裘侣鱼鼋。逍遥各有适，快睹扶摇抟。尺书倘见存，慰此离忧宽。	0
仙洞千年一度开，等闲偷入又偷回。桃花飞尽东风起，何处消沈去不来。	0
秋花也与药名同，素彩鲜明晓径中。多少清芬通鼻观，何殊满架拆东风。	0
八月，丙戌，納言姚璹坐事左遷益州長史，以太子宮尹豆盧欽望爲文昌右相鳳閣鸞臺三品。 天授中改太子詹事爲太子宮尹。鳳閣之上當有同字。考異曰：新表，庚子，狄仁傑兼納言，武三思檢校內   史，欽望爲文昌右相同三品。舊紀傳及新紀皆無之。此月無庚子。仁傑三思除命在明年。新表誤重複。	1
秋霁禁城晚，六街烟雨残。墙头山色健，林外鸟声欢。翘日楼台丽，清风剑佩寒。玉人襟袖薄，斜凭翠阑干。	0
诏下如春煦，巢南志不违。空将感恩泪，滴尽冒寒衣。覆载元容善，形骸果得归。无心渐季路，负米觐亲闱。	0
冬，十月，乙未，詔有罪者復聽入贖。 天監三年，除贖罪科，見一百四十五卷。復，扶又翻。	1
锯沉百叠糁琼英，一日三薰更九烝。却悔香成太清绝，龙涎生妒木犀憎。	0
一方苍石老莓苔，只合渊明共酒杯。岁晚出山成底事，至今笙鹤不归来。	0
杨柳杏花何处好，石梁茅屋雨初乾。绿垂静路要深驻，红写清陂得细看。	0
倦鸟暮归林，浮云晴归山。独有行路子，悠悠不知还。人生苦营营，终日群动间。所务虽不同，同归于不闲。扁舟来楚乡，匹马往秦关。离忧绕心曲，宛转如循环。且持一杯酒，聊以开愁颜。	0
花下春藏五马，松间风落双凫。兵厨玉帐卷酃湖。人醉碧云欲暮。归去聊登文石，翱翔便是天衢。雅歌谁解继投壶。桃李无言满路。	0
三月，戊申，以皇女永樂公主許妻魏博節度使田承嗣之子華。 樂，音洛。妻，七細翻。嗣，祥吏翻。 上意欲固結其心，而承嗣益驕慢。 史言狼子野心，不可以恩結。	1
元年建巳月，官有王司直。马惊折左臂，骨折面如墨。驽骀漫深泥，何不避雨色。劝君休叹恨，未必不为福。	0
日落长亭晚，山门步障青。可怜无酒分，处处有旗亭。	0
绿树越溪湾。过雨云殷。西陵人去暮潮还。铅泪结成红粟颗，封寄长安。别味带生酸。愁忆眉山。小楼灯外楝花寒。衫袖醉痕花唾在，犹染微丹。	0
庚午，張讓段珪等困迫，遂將帝與陳留王數十人步出穀門， 穀門，位在子，雒城正北門也。 夜，至小平津， 賢曰：小平津在今鞏縣西北。杜佑曰：鞏縣西北有小平縣故城，又北有津，曰小平津。 六璽不自隨，   公卿無得從者， 從，才用翻。 唯尙書盧植河南中部掾閔貢夜至河上。 漢官儀：諸郡置五部督郵以監屬縣；河南尹置四部督郵，中部爲掾。掾，俞絹翻。 貢厲聲質責讓等，且曰：今不速死，吾將殺汝！因手劍斬數人。 手，式又翻。 讓等惶怖， 怖，普布翻；下同。 叉手再拜，叩頭向帝辭曰：臣等死，陛下自愛！遂投河而死。	1
柳思花情分外娇，青楼消息夜迢迢。金陵看得新歌舞，不数吴音共楚腰。	0
今夕起乡心，何日归渔钓。欲归定何所，无言独长啸。君意复何如，老少不同调。此生吾自断，天道自难料。	0
天后以顗妻蕭氏及顗弟緖妻成氏非貴族，欲出之，曰：我女豈可使與田舍女爲妯娌邪！ 爲，于僞翻。妯，直六翻。娌，兩耳翻。妯娌，娣姒婦也。 或曰：蕭氏，瑀之姪孫，國家舊姻。 蕭瑀子銳尙太宗女襄城公主。 乃止。	1
臧質至尋陽，焚燒府舍，載妓妾西走；使嬖人何文敬領餘兵居前，至西陽。西陽太守魯方平紿文敬曰： 妓，渠綺翻。嬖，卑義翻，又博計翻。紿，蕩亥翻。 詔書唯捕元惡，餘無所問，不如逃之。文敬棄衆亡去。質先以妹夫羊沖爲武昌郡， 晉起居注：武帝太康元年改江夏爲武昌郡。又按晉志，吳主權以東鄂置武昌郡；今壽昌軍是也。 質往投之；沖已爲郡丞胡庇之所殺，質無所歸，乃逃于南湖， 南湖今在壽昌軍武昌縣東八里。 掇蓮實噉之。 掇，丁括翻。噉，徒濫翻，又徒覽翻。 追兵至，以荷覆頭，自沈於水，出其鼻。 沈，持林翻。 戊辰，軍主鄭俱兒望見，射之，中心， 射，而亦翻。中，竹仲翻。 兵刃亂至，腸胃縈水草，斬首送建康，子孫皆棄市，幷誅其黨樂安太守 章：甲十一行本作豫章太守樂安六字；乙十一行本同；孔本同；張校云：黨下脫豫章太守四字，安下衍太守二字。 任薈之 任，音壬。薈，烏外翻。 臨川內史劉懷之鄱陽太守杜仲儒。仲儒，驥之兄子也。 杜驥，元嘉中刺靑州。 功臣柳元景等封賞各有差。	1
癸未，上幸同泰寺，講般若經， 般，音鉢。若，人者翻。 七日而罷，會者數萬人。	1
香萼媚红滋，垂条萦绿丝。情人拂瑶袂，共惜此芳时。骕骦已踯躅，鸟隼方葳蕤。跂予望太守，流润及京师。	0
浮屠之法与世殊，洗涤万事求空虚。师心以此不挂物，一堂收身自有馀。堂阴置石双嵽嵲，石脚立竹青扶疏。一来已觉肝胆豁，况乃宴坐穷朝晡。忆初救时勇自许，壮大看俗尤崎岖。丰车肥马载豪杰，少得志愿多忧虞。始知进退各有理，造次未可分贤愚。会将筑室返耕钓，相与此处吟山湖。	0
五年庚戌七七○	1
怀人同不寐，清夜起论文。月魄正出海，雁行斜上云。寒潮来滟滟，秋叶下纷纷。便送江东去，徘徊祗待君。	0
柳丝拂拂弄东风，日色春容一样同。嫩草破烟开秀绿，小桃和露拆香红。	0
仙人蜕骨几何年，姓氏于今秘不传。石壁苍崖无处问，空馀洞府尚依然。	0
瘖哑痴聋病，求医大法王。贪瞋无相体，正定得清凉。达者通贤圣，迷情任意狂。分明如是说，寂静有闲忙。	0
昔记披云日，今逾二十年。声名俱是梦，恩旧半归泉。朱绂惭衰齿，红妆惨别筵。离歌正凄切，休更促危弦。	0
史炤釋文曰：單父，縣名，屬宋州。余按唐書地理志，單父縣固屬宋州；然唐末朱全忠置輝州於碭山，分單父屬焉，尋徙輝州，治單父。後唐改輝州爲單州。此時單父縣屬單州，不屬宋州也。	1
一溪秋水一横桥，近路人家却作遥。柳绕溪桥荷绕屋，何须更著酒旗招。	0
阁下灯前梦，巴南城里游。觅花来渡口，寻寺到山头。江色分明绿，猿声依旧愁。禁钟惊睡觉，唯不上东楼。	0
几载辛勤有此堂，芝峰直面丽谯傍。千章山木朝烟合，百尺楼阴夜月凉。物我本于仁上一，居诸偏向静中长。衰年烛武知何用，空有忧时两鬓霜。	0
秋风昨夜起，碧宙已澄穆。肯乘鸡栖车，远过蜗壳屋。纵无二顷秫，亦有两窗竹。喜逢谏议面，未负将军腹。灯寒一夜话，梦破十年读。贫味故自佳，柔蔬雨中绿。	0
王慶之見太后， 見，賢遍翻；下同。 太后曰：皇嗣我子，柰何廢之？慶之對曰：神不歆非類，民不祀非族。 左傳晉大夫狐突之言。 今誰有天下，而以李氏爲嗣乎！太后諭遣之。慶之伏地，以死泣請，不去，太后乃以印紙遺之曰： 遺，唯季翻。 欲見我，以此示門者。自是慶之屢求見， 見，賢遍翻。 太后頗怒之，命鳳閣侍郞李昭德賜慶之杖。昭德引出光政門外， 洛陽宮城南面三門，中曰應天，左曰興敎，右曰光政。 以示朝士曰：此賊欲廢我皇嗣，立武承嗣，命撲之， 朝，直遙翻。撲，弼角翻。 耳目皆血出，然後杖殺之， 考異曰：舊傳云：延載初，鳳閣舍人張嘉福令洛陽人王慶之率輕薄惡少數百人詣闕，上表請立武承嗣爲皇太子，則天不許。唐曆，昭德，永昌元年自御史中丞貶振州淩水尉。實錄，長壽元年始爲相。舊傳，杖殺慶之在爲相後。按御史臺記，昭德自中丞轉鳳閣侍郞。蓋暫貶淩水，尋召還爲鳳閣侍郞也。杖殺慶之，據御史臺記，乃是爲鳳閣侍郞時，非爲相後也。舊傳或誤以載初爲延載。慶之上表或在載初年。實錄因岑長倩格輔元之死說及耳。今參取實錄御史臺記及舊傳之語。 其黨乃散。	1
己丑，罷度支使及關內等道轉運常平鹽鐵使，其度支事委宰相領之。 度，徒洛翻。相，息亮翻。	1
梁武憨痴达摩呆。个中消息岂容猜。九年面壁口慵开。双履却寻归路止，一花原不是君栽。这回枉了一遭来。	0
公为逐客向何州，我亦求家赋远游。邂逅二林成晤赏，寂寥千古想风流。玉锵溪堰凉吹榻，盖偃松萝翠满楼。明日分携重回首，炉峰空见紫烟浮。	0
钟鼎非徇利，山林非徇名。古来豪杰士，不待文王兴。得时舒气燄，宇宙生光精。失时卷机轴，圭荜韬纬经。神龙冬亦蛰，蟋蟀秋乃鸣。饮醇未同醉，啜醨还独醒。泛观疑自戾，反视不失平。人言惠与夷，宁知和非清。膏沃照几室，火传非两灯。但使本根在，毋誇知力能。协一虽奥理，不齐本物情。聊借庄生语，一吐胸中英。看君鼓天翼，事业扬帝庭。	0
才了花阴入要涂，暂时归去友樵渔。远山数笔意不尽，流水一泓清有馀。我辈爱吟怀退步，谁人得计肯闲居。古梅树下三间屋，深掩柴门静读书。	0
天子览书悲，肉刑无复施。不惟嘉烈女，亦自活神医。	0
尽处生机衮衮新，花情柳思已精神。岁堂堂去谁能守，睡到明朝又是春。	0
小山娇翠低歌扇。雏莺学语春犹浅。无力响方檀。声随玉笋翻。垂鬟云乍染。媚靥香微点。未解作轻颦。凝情已动人。	0
渡水傍山寻石壁，白云飞处洞门开。仙人来往行无迹，石径春风长绿苔。	0
紫禁乘宵动，青门访水嬉。贵游鳣序集，仙女凤楼期。合宴簪绅满，承恩雨露滋。北辰还捧日，东馆幸逢时。	0
二公高节厌喧卑，同寄萧宫共展眉。玉树冰壶齐品格，野云皋鹤本追随。泉流指下何人赏，岳峭毫端祇自知。绻恋贤侯美风教，故山归去尚迟迟。	0
老色频生玉镜尘。雪澹春姿，越看精神。溪桥人去几黄昏。流水泠泠，都是啼痕。烟雨轻寒暮掩门。萼绿灯前，酒带香温。风情谁道不因春。春到一分，花瘦一分。	0
雁塔搀空映九衢，每看华宇每踟蹰。题名尽是台衡迹，满壁堪为宰辅图。鸾凤岂巢荆棘树，虬龙多蛰帝王都。谁知远客思归梦，夜夜无船自过湖。	0
歌扇锦连枝。问著东风已不知。怪底楼前多种柳，相思。那叶浑如旧样眉。醉里眼都迷。遮莫东墙带笑窥。行到寻常游冶处，慵归。只道看花似向时。	0
寒山唯白云，寂寂绝埃尘。草座山家有，孤灯明月轮。石床临碧沼，虎鹿每为邻。自羡幽居乐，长为象外人。	0
冲和道德勿相违，圣事超凡好仗依。但有阴功存世界，何疑白日化身飞。	0
闻君帝城去，西望一沾巾。落日见秋草，暮年逢故人。非才长作客，有命懒谋身。近更婴衰疾，空思老汉滨。	0
以屈突通爲陝東道大行臺右僕射，鎭洛陽；以淮陽王道玄爲洛州總管。李世勣父蓋竟無恙而還，詔復其官爵。 屈，居勿翻。陝，失冉翻。李蓋被虜，見一百八十七卷武德二年十月。恙，余亮翻。還，從宣翻。 竇軌還益州。 自平洛還。 軌將兵征討，或經旬月不解甲。性嚴酷，將佐有犯，無貴賤立斬之，鞭撻吏民，常流血滿庭，所部重足屛息。 將，卽亮翻。重，直龍翻。屛，必郢翻。	1
日暮裁缝歇，深嫌气力微。才能收箧笥，懒起下帘帷。怨坐空然烛，愁眠不解衣。昨来频梦见，夫婿莫应知。	0
壬戌，蜀李繼勳與興州刺史劉景攻固鎭，拔之。 章：十二行本之下有乙丑二字；乙十一行本同；孔本同。 何重建請出蜀兵與階成兵共扼散關以取鳳州， 扼散關，則北兵不能入，鳳州可坐取也。 丙寅，蜀主發山南兵三千七百赴之。 山南兵，興元兵也。	1
遍走长城塞，归由舜阪头。榜中千里骏，天外二星流。花月仍寒雨，关河逼寺楼。宁知十年后，此地并衾裯。	0
粗桃俗李要风光，番雨危君白玉堂。回首南枝春梦断，芳心犹忆古含章。	0
火云烧空无处避，深入山林屏幽翳。松声竹影差可人，高枕石头眠薜荔。矇松欲堕无何乡，奇痒爬搔纷芰制。??黑子著两股，劣视焦螟何琐细。苍头在旁具言状，谓特可憎是为蚋。昼飞夜息繁有徒，胚胎郁蒸育芜蘙。使彼为虺蛇之螫，则已焚于伯益之熭。惟其一蚊之睫有馀栖，九牛之毛不足计。故虽离朱莫睹其翼而善飞，䚦俞弗闻其声而工噬。盖天地万生，其么么微眇未有尔若者。而小则抓麻姑之爪，甚或疥疡医之齐。岂非族虽微而猥多，形易潜而叵测。吁嗟先生归休乎，物固有时姑小憩。蚊蠛蠓，满乾坤，可奈渠何苦攘袂。一叶秋，群动闭，蚋何之兮岂其殪。先生于时，融融泄泄。半枕风清，千山月霁。	0
鲁人贱夫子，呼丘指东家。当时虽未遇，弟子已如麻。奈何乡闾人，曾不为叹嗟。区区吴越间，问骨不惮遐。习见反不怪，海人等龙虾。嗟我何足道，穷居出无车。昨者入京洛，文章彼人誇。故旧未肯信，闻之笑呀呀。独有两任子，知我有足嘉。远游苦相念，长篇寄芬葩。我道亦未尔，子得无增加。贫穷已衰老，短发垂髿髿。重禄无意取，思治山中畬。往岁栽苦竹，细密如蒹葭。庭前三小山，本为水中楂。当前凿方池，寒泉照谽谺。玩此可竟日，胡为踏朝衙。何当子来会，酒食相邀遮。愿为久相敬，终始无疵瑕。闲居各无事，数来饮流霞。	0
随计当年寄玉京，一时交结尽豪英。倒觥凌乱迷筹饮，醉帽敧斜并辔行。仕路飞腾输俊杰，山城憔悴感功名。佳晨强酌清樽酒，寒竹萧萧月正明。	0
怅怅乾坤靡所之，平山风露夜何其。翁翁岂有甘心事，何故高楼鼓角悲。	0
闻道交亲知我还，欢迎竞欲越乡关。我于乡里初无补，又复劳人祇汗颜。	0
蕭寶寅遣其將侯終德擊毛遐。會郭子恢等屢爲魏軍所敗， 敗，補邁翻；下穆敗同。 終德因其勢挫，還軍襲寶寅；至白門， 長安城東出北來第三門曰靑門；意白門卽西出南來第三門也。 寶寅始覺，丁丑，與終德戰，敗，攜其妻南陽公主及其少子帥麾下百餘騎自後門出，奔万俟醜奴。 少，詩照翻。騎，奇寄翻。万，莫北翻。俟，渠之翻。 醜奴以寶寅爲太傅。	1
楚酒困人三日醉，园花著雨百般红。凭谁画出陈居士，亭角寻诗满袖风。	0
蜀琴久不弄，玉匣细尘生。丝脆弦将断，金徽色尚荣。知音徒自惜，聋俗本相轻。不遇钟期听，谁知鸾凤声。	0
霭霭初蒸云，落落欲坠石。山深多晚花，照水自红碧。渔艇入烟小，松竹凌烟直。西风漾碧波，扁舟恣崎侧。客从北方来，苦遭世俗迫。登临虽夙愿，山川多未识。浩荡涉寒流，跻攀并苍壁。扪萝窥鸟道，踏径穷人迹。清泉洗尘心，山鸟惯幽客。逸兴良未已，日下千崖赤。十载孙承公，好具登山屐。	0
霜露苍苍宰树高，累茵列鼎重鸿毛。蒹葭自幸犹依玉，髋髀何能学奏刀。才薄无由禆覆焘，命奇不得报劬劳。平生念此心先乱，蓼蓼难分莪与蒿。	0
周孝愍帝性剛果，惡晉公護之專權。 惡，烏路翻。 司會李植自太祖時爲相府司錄，參掌朝政， 周禮：司會掌聽財用之會計以詔王及冢宰。後周之制，司會中大夫，屬大冢宰，五命。柱國大將軍府長史司馬司錄，正七命。會，古外翻。相府司錄，總錄相府之機務。朝，直遙翻。 軍司馬孫恆亦久居權要， 唐六典：周禮大司馬屬官有軍司馬，下大夫，蓋兵部郞中之任也。後周依周置官，軍司馬中大夫，五命。恆，戶登翻。 及護執政，植恆恐不見容，乃與宮伯乙弗鳳賀拔提等共譖之於周王。 周禮，宮伯掌王宮之士庶子，凡在版者，掌其政令，行其秩敍，作其徒役之事，以時頒其衣裳，掌其誅賞，屬天官冢宰。後周左宮伯中大夫，五命。 植恆曰：護自誅趙貴以來，威權日盛，謀臣宿將，爭往附之， 將，卽亮翻。 大小之政，皆決於護。以臣觀之，將不守臣節，願陛下早圖之！王以爲然。鳳提曰：以先王之明，猶委植恆以朝政， 朝，直遙翻。 今以事付二人，何患不成！且護常自比周公，臣聞周公攝政七年， 書曰：惟周公誕保文武受命，惟七年。 陛下安能七年邑邑如此乎！ 邑邑，不得志之貌。 王愈信之，數引武士於後園講習，爲執縛之勢。 此事何必講習邪！宜其謀泄也。數，所角翻。 植等又引宮伯張光洛同謀，光洛以吿護。護乃出植爲梁州刺史，恆爲潼州刺史， 五代志：漢川郡置梁州。金山郡，西魏置潼州，隋開皇五年改曰綿州。 欲散其謀。後王思植等，每欲召之，護泣諫曰：天下至親，無過兄弟，若兄弟尙相疑，他人誰可信者！太祖以陛下富於春秋，屬臣後事， 屬，之欲翻。 臣情兼家國， 以家則兄弟之親，以國則君臣之義。 實願竭其股肱。若陛下親覽萬機，威加四海，臣死之日，猶生之年。但恐除臣之後，   姦回得志，非唯不利陛下，亦將傾覆社稷，使臣無面目見太祖於九泉。且臣旣爲天子之兄，位至宰相，尙復何求！ 復，扶又翻。 願陛下勿信讒臣之言，疏棄骨肉。王乃止不召，而心猶疑之。	1
甲辰，魏大都督宗正珍孫擊劉舉於濮陽，滅之。	1
冥濛秋夕漙清露。玉绳耿耿银潢注。永夜滴铜壶。月华楼影孤。佳人纡绝唱。翠幕丛霄上。休劝玉东西。乌鸦枝上啼。	0
容肇祖標點聶崇岐覆校	1
穷巷无人车辙稀，寻巢燕子故飞飞。似嫌茅屋太低小，广厦千间欣有归。	0
裴子野論曰：古者人君養子，能言而師授之辭，能行而傅相之禮。 相，息亮翻。 宋之敎誨，雅異於斯，居中則任僕妾，處外則近趨走。 處，昌呂翻。近，其靳翻。趨走，執役者也。 太   子皇子，有帥，有侍， 帥，所類翻。 是二職者，皆臺皁也。 左傳申無宇曰：士臣皁，僕臣臺。 制其行止，授其法則，導達臧否， 否音鄙。 罔弗由之；言不及於禮義，識不達於今古，謹敕者能勸之以吝嗇，狂愚者或誘之以凶慝。 誘，音酉。慝，吐得翻。 雖有師傅，多以耆艾大夫爲之；雖有友及文學，多以膏粱年少爲之；具位而已，亦弗與遊。 王置文學師友各一人，晉制也。禮，五十曰艾，服官政；六十曰耆，指使。孔穎達曰：艾者，年至五十，氣力已衰，髮蒼白如艾也。賀瑒曰：耆，至也，至老之境也。少，詩照翻。 幼王臨州，長史行事；宣傳敎命， 行事，行府州事也。 又有典籤；往往專恣，竊弄威權， 南史曰：故事，府州部內論事，皆籤前直敍所論之事；後云謹籤，日月下又云某官某籤；故府州置典籤以領之。本五品吏，宋初改爲士職。宋末，多以幼少皇子爲藩鎭，時主以左右親近領典籤，其權任遂重。 是以本根雖茂而端良甚寡。嗣君沖幼，世繼姦回，雖惡物醜類，天然自出，然習則生常，其流遠矣。降及太宗，舉天下而棄之，亦昵比之爲也。 昵，尼質翻。比，毗至翻。 嗚呼！有國有家，其鑒之矣！ 裴子野究言宋氏亡國之禍，通鑑載之於此，欲使有國有家謹於其初也。	1
诗不能工张约斋，有人曾说访渠来。病馀百拙慵开口，愿听晴空起怒雷。	0
淮右寇未散，江西岁再徂。故里干戈地，行人风雪途。此时与尔别，江畔立踟蹰。	0
旧尝游处遍寻看，睹物伤情死一般。买笑楼前花已谢，画眉窗下月空残。云归巫峡音容断，路隔星河去住难。莫道诗成无泪下，泪如泉滴亦须乾。	0
早晚天书下紫泥，如今人物擅三齐。才华好自銮坡进，诗思休从蝶梦迷。深院日迟黄鸟啭，长桥风软绿杨低。春容不用相撩拨，老去心情似木鸡。	0
红颜怆为别，白发始相逢。唯馀昔时泪，无复旧时容。	0
五百逋逃士，刘郎不放心。教醒阿罗汉，飞空无处寻。	0
治畹当树兰，治林当植桂。兰生可香国，桂茂绝丛荟。邈哉志士节，所趣与人异。意经千古上，心包九垠际。道胜外物轻，矧复缰锁细。所以抢榆者，局局笑鹏翅。	0
傅良弼至陝而薨。 陝，失冉翻。 乙酉，以左金吾大將軍李祐爲橫海節度使。	1
八裔皆水，此一会同。沄沄天墟，洞荡洪濛。至哉维坎，不有斯功。所秩伊何，黄流在中。	0
二苏当日相思句，故揭名轩意可知。萱草满堂长衎衎，棣华联萼更怡怡。酒倾风雨对床夜，梦到池塘觅句时。最善君家好兄弟，个中真乐本无涯。	0
古木阴森蔽钓台，苍崖石壁倚天开。当年童稚曾游处，十八年间复此来。	0
襄樊四载弄干戈。不见渔歌，不见樵歌。试问如今事若何，金也消磨，谷也消磨。柘枝不用舞婆娑。丑也能多，恶也能多。朱门日日买朱娥，军事如何，民事如何。	0
未报山陵国士知，绕林松柏已猗猗。一声恸哭犹无所，万死酬恩更有时。梦里天衢隘云仗，人间雨泪变彤帷。《关雎》、《卷耳》平生事，白首累臣正坐诗。	0
愁厌厌、脉脉上心谁消遣。	0
吸乾酒海一须臾，冠冕玄坛百岁馀。不食人间烟火气，能传天上电花书。	0
翠色连荒岸，烟姿入远楼。影铺秋水面，花落钓人头。根老藏鱼窟，枝低系客舟。萧萧风雨夜，惊梦复添愁。	0
丁亥，以廬陵王子卿爲司徒，桂陽王鑠爲中軍將軍開府儀同三司。	1
鳌抃钧天沸广场，渡江何翅纪铿锵。频年遏密无悰绪，乐叟閒来说泰皇。	0
得誉今铨筦，飞声自谏垣。久知蒙帝可，不敢丧吾存。切切道涂喜，勤勤指顾言。我公今气貌，犹是旧攀辕。	0
羽檄西来趣会兵，秋风胡虏更纵横。烽明石岭塞垣迥，马渡分河波浪生。使者谩传苏武节，君王频幸亚夫营。百年信誓明如日，何事纷纷起战争。	0
一话涔阳旧使君，郡人回首望青云。政声长与江声在，自到津楼日夜闻。	0
千尺长松挂薜萝，梯云岭上一声歌。湖山深秀有何处，水月池中桂影多。	0
時江南連年旱蝗，江揚尤甚，百姓流亡，相與入山谷江湖，采草根木葉菱芡而食之， 菱，芰也。芡，巨險翻；說文曰：雞頭也。方言曰：南楚謂之雞頭，北燕謂之䓈，靑徐淮泗之間謂之芡。 所在皆盡，死者蔽野。富室無食，皆鳥面鵠形，衣羅綺，懷珠玉，俯伏牀帷，待命聽終。千里絕烟， 衣，於旣翻。烟，與煙同。 人迹罕見，白骨成聚，如丘隴焉。	1
己亥，魏罷五月五日七月七日饗祖考。 魏端午七夕之饗，猶寒食之饗，皆夷禮也。	1
一夕心期一种欢，那知疏散负杯盘。尊前数片朝云在，不许冯公子细看。	0
日照小窗纱，风动重帘绣。宝炷暮云迷，曲沼晴漪皱。烟暖柳醒松，雪尽梅清瘦。恰是可怜时，好似花秾后。	0
榆景转凄凉，逢秋更断肠。百年能几日，多岁负重阳。杜酿悭浮白，陶篱半点黄。可嗟人事异，花不减寒香。	0
升天虽可喜，削地已堪哀。早知守厕去，何须拔宅来。	0
众喧息遥夜，爽气渍烦襟。殷勤低檐月，入幌来相寻。平生学虚静，每为多病侵。卧想陈夫子，幅巾修竹林。	0
黑姓蕃王貂鼠裘，葡萄宫锦醉缠头。关西老将能苦战，七十行兵仍未休。	0
春，正月，張永等棄城夜遁。 考異曰：宋本紀，去年冬，永攸之大敗，遂失淮北四州及豫州淮西地。宋略，今年正月，永攸之師次彭城，虜掩其輜重，敗王穆之於武原，薛安都開彭城以納虜，永等引退；虜追之，王師敗績；畢捺亦舉兗州歸虜，遂失淮北之地。魏帝紀，去年九月，常珍奇薛安都內屬，張永沈攸之擊安都，詔尉元救彭城，西河公石救懸瓠。十一月，畢衆敬內屬。十二月己未，次于秺，周凱張永沈攸之相繼退走。今年正月癸巳，尉元破永攸之於呂梁東。閏月，沈文秀崔道固舉州內屬。按靑冀今歲始叛宋，去年豈得已失淮北！安都爲永攸之所逼，故降魏，豈得今年永攸之始次彭城，安都始納魏兵乎！蓋去冬穆之等已敗退，今春永大敗耳。今從後魏帝紀。 會天大雪，泗水冰合，永等棄船步走，士卒凍死者太半，手足斷者什七八。尉元邀其前，薛安都乘其後，大   破永等於呂梁之東， 水經註：泗水自彭城東南過呂縣南。泗水之上有石梁焉，故曰呂梁。尉，紆勿翻。 死者以萬數，枕尸六十餘里， 枕，職任翻。 委棄軍資器械不可勝計； 勝，音升。 永足指亦墮，與沈攸之僅以身免，梁南秦二州刺史垣恭祖等爲魏所虜。上聞之，召蔡興宗，以敗書示之曰：我愧卿甚！永降號左將軍；攸之免官，以貞陽公領職，還屯淮陰。 漢志，桂陽郡有湞陽縣。沈約志，宋泰始三年改湞爲貞，屬廣興公相。 由是失淮北四州及豫州淮西之地。 淮北四州，靑冀徐兗。豫州淮西，汝南新蔡譙梁陳南頓潁川汝南汝陰諸郡也。考異曰：後魏帝紀：閏月，沈文秀崔道固舉州內屬。宋索虜傳曰：永攸之敗退，虜攻靑冀二州，執文秀道固。又下書曰：淮北三州民，自天安二年正月三十日壬寅昧爽已前罪，一切原免。按靑州破在五年，淮北三州，蓋謂徐司豫。壬寅二十日，壬子三十日也。	1
雪意娇春，腊前妆点春风面。粉痕冰片。一笑重相见。倚竹偎松，谁道罗浮远。寒更转。楚骚为伴。韵绕香篝暖。	0
去年伤北使，今日叹南驰。云湿山如动，天低雨欲垂。征夫行未已，游子去何之。正好王师出，崆峒麦熟时。	0
姝丽如同产，朱铅各异施。吾方参素女，渠自比□□。	0
公如谢傅暂闲身，我亦归来效季真。山屐数陪销暇日，诗篇常许和阳春。虚怀寄傲三休外，洗眼旁观万态新。谷口榴花解迎客，骑鲸端为谪仙人。	0
金吾上將軍王師範家於洛陽，朱友寧之妻泣訴於帝曰：陛下化家爲國，宗族皆蒙榮寵。妾夫獨不幸，因王師範叛逆，死於戰場； 朱友寧死見二百六十四卷唐昭宗天復三年。 今仇讎猶在，妾誠痛之！帝曰：朕幾忘此賊！ 幾，居依翻。 己酉，遣使就洛陽族之。使者先鑿阬於第側，乃宣敕吿之；師範盛陳宴具，與宗族列坐，謂使者曰：死者人所不免，況有罪乎！予不欲使積尸長幼無序。酒旣行，命自幼及長，引於阬中戮之，死者凡二百人。	1
張果固請歸恆山，制以爲銀靑光祿大夫，號通玄先生，厚賜而遣之。後卒，好異者奏以爲尸解； 解，佳買翻。仙家所謂尸解，譬猶蟬蛻，蟬飛而蛻在也。卒，子恤翻。好，呼到翻。 上由是頗信神仙。 明皇改集仙爲集賢殿，是其初心不信神仙也，至是則頗信矣，又至晚年則深信矣。史言正心爲難，漸入於邪而不自覺。	1
小山重叠金明灭，鬓云欲度香腮雪。懒起画蛾眉，弄妆梳洗迟。照花前后镜，花面交相映。新帖绣罗襦，双双金鹧鸪。	0
四海帝王家，两都周汉室。观风昔来幸，御气今旋跸。雷奋六合开，天行万乘出。玄冥奉时驾，白拒参戎律。后队咽笳箫，前驱严罕罼。辉光射东井，禁令横西秩。帐殿别阳秋，旌门临甲乙。将交洛城雨，稍远长安日。邙巩云外来，咸秦雾中失。孟冬霜霰下，是月农功毕。天道向归馀，皇情美阴骘。行存名岳礼，递问高年疾。祝鸟既开罗，调人更张瑟。登原采讴诵，俯谷求才术。邑罕悬磬贫，山无挂瓢逸。施恩浃寰宇，展义该文质。德泽盛轩游，哀矜深禹恤。申歌地庐骇，献寿衢尊溢。瑞色抱氤氲，寒光变萧飋。宗枝旦奭辅，侍从王刘匹。并辑蛟龙书，同簪凤皇笔。陶甄荷吹万，颂叹归明一。欢与道路长，顾随谈笑密。叨承廊庙选，谬齿夔龙弼。喜构大厦成，惭非栋隆吉。	0
青海和亲日，潢星出降时。戎王子婿宠，汉国舅家慈。春野开离宴，云天起别词。空弹马上曲，讵减凤楼思。	0
浩汗霜风刮天地，温泉火井无生意。泽国龙蛇冻不伸，南山瘦柏消残翠。	0
鎭寧節度使邪律郞五，性殘虐， 契丹主阿保機以其所居橫帳地名爲姓曰世里。世里，譯者謂之邪律，史   因之。 澶州人苦之。賊帥王瓊帥其徒千餘人，夜襲據南城，北度浮航， 浮航，卽德勝浮梁。賊帥，所類翻。瓊帥，讀曰率。航，戶剛翻。 縱兵大掠，圍郞五於牙城。 澶州牙城，蓋在北城。 契丹主聞之，甚懼，始遣天平節度使李守貞天雄節度使杜重威還鎭， 李守貞杜重威旣降契丹，從契丹主南入汴，遂爲所留。 由是無久留河南之意。遣兵救澶州；瓊退屯近郊， 去城三十里爲近郊。 遣弟超奉表來求救。癸未，帝厚賜超，遣還。 還，從宣翻，又如字。 瓊兵敗，爲契丹所殺。	1
嚴可求屢勸溫以次子知詢代徐知誥知吳政，知誥與駱知祥謀，出可求爲楚州刺史。可求旣受命，至金陵，見溫，說之曰： 說，式芮翻。 吾奉唐正朔，常以興復爲辭。今朱李方爭，朱氏日衰，李氏日熾。一旦李氏有天下，吾能北面爲之臣乎？不若先建吳國以繫民望。溫大悅，復留可求 復，扶又翻。 參總庶政，使草具禮儀。 草具建國儀注。 知誥知可求不可去， 去，羌呂翻。 乃以女妻其子續。 妻，千細翻。其後嚴續遂相南唐。	1
冬，十月，上與布軍遇於蘄西， 班志，鄿縣屬沛郡。 布兵精甚。上壁庸城， 以布軍銳甚，故堅壁以挫之。庸城，地名，必亦在鄿縣西。 望布軍置陳如項籍軍，上惡之。 陳，讀曰陣。惡，烏路翻。 與布相望見，遙謂布曰：何苦而反？布曰：欲爲帝耳！上怒駡之，遂大戰。布軍敗走，渡淮，數止戰，不利， 數，所角翻。 與百餘人走江南，上令別將追之。	1
岂谓东吴得再逢，二俱老尽少时容。来从上国莺花里，堕在辋川图画中。	0
清规三尺信持平，何独声华百里称。易俗移风乃馀事，抑强扶弱见真能。翩翩气岸真冲斗，湛湛心台清映冰。为问回资封寿母，不知今昔几人曾。	0
冬，十月，乙丑，北海王威以非敬王子，又坐誹謗，自殺。	1
主人发兴在林泉，故凿方池翠竹边。波动日光翻素壁，水涵云影倒青天。蛙浮成字出复出，凫没有纹圆又圆。却意盘翁初到此，共看杨柳碧丝悬。	0
夜来一雨洗骄阳，轧轧篮舆趁晓凉。过眼几多山应接，转头二十里相望。烟横夹道松交翠，水拍连畴稻半黄。辙迹平生今始到，元知乐土是江乡。	0
天上楼成求俊笔，今古共嗟李长吉。那知施侯更可怜，只向人间二十一。平生疾恶端如雠，高视青衫气横秋。岂惟落笔动惊俗，政事入眼无全牛。汗血共期千里足，狂风忽已摧秀木。生前万事且置之，白头老母将焉属。管鲍交情我最深，讣来一恸几失音。相思通昔不作梦，对床蟋蟀更秋吟。	0
直节立人懦，清标爽吾惛。岂不益友哉，人中田承君。	0
內飛龍使唐文扆久典禁兵，參預機密，欲去諸大臣， 去，羌呂翻。 遣人守宮門；王宗弼等三十餘人日至朝堂，不得入見， 見，賢遍翻。 文扆屢以蜀主之命慰撫之，伺蜀主殂，卽作難。 伺，相吏翻。難，乃旦翻。 遣其黨內皇城使潘在迎偵察外事， 偵，丑鄭翻，伺也。 在迎以其謀吿宗弼等；宗弼等排闥入，言文扆之罪，以天册府掌書記崔延昌權判六軍事， 蜀置天策府，見上卷乾化四年。將   罪唐文扆，先奪其判六軍事。 召太子入侍疾。丙子，貶唐文扆爲眉州刺史。翰林學士承旨王保晦坐附會文扆，削官爵，流瀘州。在迎，炕之子也。 潘炕亦蜀主所親任者也，入筦樞密，出居方鎭。炕，苦浪翻。	1
術畏卓，出奔南陽。操變易姓名，間行東歸，過中牟， 中牟縣，屬河南尹。間，古莧翻。 爲亭長所疑，執詣縣。時縣已被卓書， 被，皮義翻。 唯功曹心知是操，以世方亂，不宜拘天下雄雋，因白令釋之。 白中牟令也。 操至陳留，散家財，合兵得五千人。	1
光风习习日晖晖，堕絮飞红积渐稀。芍药酴醾看正好，一尊能共送春归。	0
不学韩公咎斗牛，此心无愧许沙鸥。阴晴明日自难料，得失频年已熟筹。痴计空为千载虑，虚名翻误一生忧。閒中菘韭皆真味，绝胜羊腔进膳羞。	0
竇太后母卒於比景，太后憂思感疾，癸巳，崩於雲臺。宦者積怨竇氏，以衣車載太后尸置城南市舍，數日，曹節王甫欲用貴人禮殯。帝曰：太后親立朕躬，統承大業，豈宜以貴人終乎！於是發喪成禮。	1
五年丙寅前一七五	1
眼底纷纷利欲昏，君心当与哲人论。俗尘不染脩茎露，世味逾轻太古尊。期月此来当岁俭，寒冬何地不春温。幡然不惮延陵去，季子清风百世存。	0
桃红深浅漫成堆，犹喜霜葩缀旧枝。唤取张卢来共醉，莫随风雨便分披。	0
江村兵火后，月色似长淮。鼓角连秋思，风尘带客怀。诸公朝漠北，一老哭天涯。犹幸舂陵夜，葱葱气尚佳。	0
蜀地从来胜，棠梨第一花。更应无软弱，别自有妍华。不贵绡为雾，难降绮作霞。移须归紫府，驻合饵丹砂。密映弹琴宅，深藏卖酒家。夜宜红蜡照，春称锦筵遮。连庙魂栖望，飘江字绕巴。未饶酥点薄，兼妒雪飞斜。旧赏三年断，新期万里赊。长安如种得，谁定牡丹誇。	0
同云昼暗空，孤城早休市。行人失道路，贺客拥阶砌。翻缟语亦工，飞絮思争媚。飘飘何所似，想见六铢袂。盈尺信为大，三白乃成瑞。梅花不畏寒，点缀若相慰。高吟撚冻须，诗社颇增气。薰然一杯酒，神速功力倍。来麰被馀润，预可占有岁。便当呼老农，泼醅取沉醉。	0
谁能淮上静风波，闻道河东应此科。不独文词供奏记，定将谈笑解兵戈。泥埋剑戟终难久，水借蛟龙可在多。四十著绯军司马，男儿官职未蹉跎。	0
燕穿幕。春在深深院落。单衣试，龙沫旋薰，又怕东风晓寒薄。别来情绪恶。瘦得腰围柳弱。清明近，正似海棠，怯雨芳踪任飘泊。钗留去年约。恨易老娇莺，多误灵鹊。碧云杳渺天涯各。望不断芳草，更迷香絮，回文强写字屡错。泪欲注还阁。孤酌。住春脚。便彩局谁忺，宝轸慵学。阶除拾取飞花嚼。是多少春恨，等闲吞却。阑干猛拍，叹命薄，悔旧诺。	0
李寰自晉州引兵赴鎭，不戢士卒，所過殘暴，至則擁兵不進，但坐索供饋。 索，山客翻。 庚   寅，以寰爲夏綏節度使。 夏，戶雅翻。	1
树羽迎朝日，撞钟望早霞。故人悲宿草，中使惨晨笳。气有冲天剑，星无犯斗槎。唯馀孔公宅，长接鲁王家。	0
鸞以其謀吿王晏，晏聞之，響應；又吿丹楊尹徐孝嗣，孝嗣亦從之。驃騎錄事南陽樂豫謂孝嗣曰：外傳籍籍，似有伊周之事。君蒙武帝殊常之恩，荷託付之重， 徐孝嗣爲王儉所薦，武帝擢而用之，遺詔託以尙書衆事。驃，匹妙翻。騎，奇寄翻。荷，下可翻。 恐不得同人此舉。人笑褚公，至今齒冷。 謂褚淵也。笑則啓齒，故云齒冷。 孝嗣心然之而不能從。	1
昔映仙藜临几桉，今栽甘菊满庭除。不堪立马挥新檄，只合囊萤勘旧书。	0
山川心地内，一念即千重。老别关中寺，禅归海外峰。鸟行来有路，帆影去无踪。几夜波涛息，先闻本国钟。	0
山蜂愁雨损蜂儿，叶底安巢更倒垂。只有荷蜂不愁雨，蜡房仰卧万花枝。	0
溫募生獲叛將陳紹者賞錢百萬，指揮使崔彥章獲之。紹勇而多謀，溫復使之典兵。 霍丘之役，陳紹之功居多。溫不討其外叛之罪而念其功，故復使之典兵。	1
癸未，追命舞陽文宣侯懿爲晉宣王，忠武侯師爲景王。	1
诗狂直欲吞云雾，酒渴何妨吸洞庭。	0
秋入冯夷碧殿凉，仙游十万不分行。锦蜺香满烟蒙伞，翠凤光浮露涤裳。	0
都人层立似山丘，坐啸将军拥棹游。绕郭烟波浮泗水，一船丝竹载凉州。城中睹望皆丹雘，旗里惊飞尽白鸥。儒将不须誇郤縠，未闻诗句解风流。	0
蹇碩忌大將軍進，與諸常侍共說帝遣進西擊韓遂； 說，輸芮翻。 帝從之。進陰知其謀，奏遣袁紹收徐兗二州兵，須紹還而西，以�行期。	1
思文圣考，对越在天。侑神作主，奉币申虔。	0
碧沼横梅屋。水平堤、双双翠羽，引雏偷浴。倚户无人深院静，犹忆棋敲嫩玉。还又是、朱樱初熟。手绾提炉香一炷，黯消魂、伫立阑干曲。闲转步，数修竹。新来有个眉峰蹙。自王姚、后魏都褪，只成愁独。凤带鸾钗宫样巧，争奈腰圈倦束。谩困倚、云鬟堆绿。淡月帘栊黄昏后，把灯花、印约休轻触。花烬落，泪珠簌。	0
春以花故妍，花好不辱春。漫山烂桃李，由求盖具臣。国艳朝众芳，此花当不名。芳园丽韶景，点检能几根。东风未披拂，万红藏杳冥。过客白眼看，遂与凡木邻。一朝吐华艳，天日为之醺。绿樽有醇酌，及兹托慇勤。君看淮阴市，岂有国元勋。俗情傲未然，花笑当不嗔。	0
我昔初来见尔时，秃稍挛叶病缡褷。遮根护笋今成立，好在清风十万枝。	0
三年丙申四五六	1
近中秋，迥然玉宇澄鲜。更尧蓂、十有一叶，向人特敷妍。喜名家、世行阴德，有馀庆、门拥祥烟。梦协熊罴，间生鸑鷟，妙年攀桂振青毡。横飞上，金闺粉署，小试佐临川。翩然返，一身似叶，琳馆清闲。记榜下、曩尝附骥，浪萍还有夤缘。曳长裾、不辞远道，接漫刺、复面同年。邂逅佳辰，铺排雅席，金炉香袅欲何言。愿趣诏、入扶宗社，浩气愈纯全。长年少，龟龄共永，鹤算同坚。	0
莽於是因呂寬之獄，遂窮治黨與，連引素所惡者悉誅之。 治，直之翻；下同。惡，烏路翻。 元帝女弟敬武長公主素附丁傅， 長，知兩翻。 及莽專政，復非議莽； 復，扶又翻。 紅陽侯王立，莽之尊屬； 立，莽叔父也。 平阿侯王仁，素剛直； 仁，譚子也。 莽皆以太皇太后詔，遣使迫守，令自殺。 使，疏吏翻；下同。令，力丁翻。 莽白太后，主暴病薨； 主，言敬武公主。 太后欲臨其喪，莽固爭而止。甄豐遣使者乘傳案治衞氏黨與， 傳，知戀翻。 郡國豪桀及漢忠直臣不附莽， 章：甲十六行本莽下有者字；乙十一行本同；孔本同。 皆誣以罪法而殺之。何武鮑宣及王商子樂昌侯安 涿郡王商，相成帝者也。 辛慶忌三子護羌校尉通函谷都尉遵水衡都尉茂南郡太守辛伯皆坐死。 何武不舉莽爲大司馬。鮑宣素有強項名。王商與王鳳不協，爲所擠陷，忿毒而死；其子安不附王氏；辛慶忌本王鳳所成，莽見其三子皆能，欲親厚之；辛茂自以名臣子孫，兄弟並顯列，不宜附莽，又不甚詘事甄豐甄邯；伯亦辛氏之族：故幷及禍。 凡死者數百人，海內震焉。北海逢萌謂友人曰：三綱絕矣， 莽殺其叔父，又自殺其冢嫡，是滅其天性也；殺其君之祖姑，又盡除忠直之臣，是無君也；故曰三綱絕矣。逢，皮江翻。 不去，禍將及人！卽解冠掛東都城門， 萌時學於長安。賢曰：漢宮殿名：東都門，今名靑門。註又見昭紀。 歸，將家屬浮海，客於遼東。	1
漠漠阴还合，迢迢日自长。云容将雨露，山意自风霜。栏甲青辞土，园枝笑倚墙。薄寒能几许，春雨满池塘。	0
自与浮名了不关，腾空岂若抱珠蟠。浪云史学三刘后，敢道诗名二宋间。青帝纵然回煖律，苍官安得有韶颜。日晡坐客俱辞去，盐酪城中买未还。	0
环堤风涨雨溪深，半岭云飞一院阴。三径定回俗士驾，百年今见故人心。时危天地烽尘满，岁晚江湖客病侵。他日青云各回首，向来黄阁子知音。	0
贪睡能无起，挑灯强未残。舂声忙野店，月色澹柴门。又踏黄尘路，前追红叶村。秋衣那敢薄，病骨自难温。	0
断涧横桥卧古槎，晚鸡鸣处有人家。山头月出疏钟断，江上风高落雁斜。	0
齊南安城主馮顯請降於周， 降，戶江翻。 周柱國宇文貴使豐州刺史太原郭彥將兵迎之， 五代志：永安郡黃岡縣，齊曰南安。又魏收志：天平初，置南安郡，屬襄州，後陷。以地考之，當在五代志之潁川郡葉縣界。又五代志：淅陽郡武當縣，舊置武當郡及始平郡，後改爲齊興郡，梁置興州，後周改爲豐州，隋爲均州。將，卽亮翻。 遂據南安。	1
戏马呼鹰盖世豪，废台千载委蓬蒿。不愁绛县疑年甲，生怕清溪照鬓毛。浊酒闷人聊饮湿，小楼携客准登高。落英果可充肠否，空和陶诗续楚骚。	0
欧冶子死千年后，精灵闇授张鸦九。鸦九铸剑吴山中，天与日时神借功。金铁腾精火翻燄，踊跃求为镆铘剑。剑成未试十馀年，有客持金买一观。谁知闭匣长思用，三尺青蛇不肯蟠。客有心，剑无口，客代剑言告鸦九。君勿矜我玉可切，君勿誇我钟可刜。不如持我决浮云，无令漫漫蔽白日。为君使无私之光及万物，蛰虫昭苏萌草出。	0
月落大堤上，女垣栖乌起。细露湿团红，寒香解夜醉。女牛渡天河，柳烟满城曲。上客留断缨，残蛾斗双绿。春帐依微蝉翼罗，横茵突金隐体花。帐前轻絮鹤毛起，欲说春心无所似。	0
永巷重门渐半开，宫官著锁隔门回。谁知曾笑他人处，今日将身自入来。	0
公子无肠秋满壳，山吏无魂饱霜萚。寒浦醉骨糟丘台，鸣髇数肋凌烟阁。故人斜封三印红，秋江已在吾目中。角声唤起边城梦，雪岸打围芦荻风。	0
犬见行人吠，牛寻熟路回。烟光迷碧嶂，花片点苍苔。	0
两夜江心对泬寥，恍兮惚里有逍遥。堂堂皓月排空出，自觉精神涌碧霄。	0
三蜀最佳处，昌是海棠州。清香燕寝闲暇，人与地风流。十万人家寿域，六七十翁儿状，眉寿祝公侯。谁为语廊庙，且许寇恂留。过书云，才几日，纪千秋。祖孙卮酒相贺，庆事袭箕裘。自有诗书万卷，安用田园千顷，松菊足优游。持以寿公者，梅萼伴清修。	0
悲哉孔子没，千岁无麒麟。蚩蚩尽锄商，此物谁能珍。汉武得一角，燔烹诬鬼神。更以铸黄金，传夸后世人。	0
史炤釋文曰：茇，草舍；一曰，草木根本；亦作跋。余按茇，草舍也。鄭康成之說，草行曰茇，水行曰涉，正應此義。不當妄引草木根本以自雜其說。	1
忆昔遇逢处，人间逐胜游。乐山登万仞，爱水泛千舟。送客琵琶谷，携琴鹦鹉洲。焉知松树下，抱膝冷飕飕。	0
二月，乙丑，魏主如河陰，規方澤。 規度其地，以立方澤。	1
暮暮焚香何处宿，西岩一室映疏藤。光阴难驻迹如客，寒暑不惊心似僧。高树有风闻夜磬，远山无月见秋灯。身闲境静日为乐，若问其馀非我能。	0
草树弄春晖，家家倒载归。谁怜独醒客，日暝掩双扉。	0
半年江上怆离襟，把得新诗喜又吟。多病似逢秦氏药，久贫如得顾家金。云烟但有穿杨志，尘土多无作吏心。何况别来词转丽，不愁明代少知音。	0
嘉锦筵之珍树兮，错众綵之氛氲。状瑶台之微月，点巫山之朝云。青春兮不可逢，况蕙色之增芬。结芳意而谁赏，怨绝世之无闻。红荣碧艳坐看歇，素华流年不待君。故吾思昆崙之琪树，厌桃李之缤纷。	0
燕高飞。燕低飞。正是黄梅青杏时。榴花开数枝。梦归期，数归期。想见画楼天四垂。有人攒黛眉。	0
八月，丁卯，周人歸梁世祖之柩及諸將家屬千餘人於王琳。 柩，音舊。	1
结茅次烟水，用以资啸傲。岂谓钓家流，忽同禅室号。闲凭山叟占，晚有溪禽嫪。华屋莫相非，各随吾所好。	0
易道皆万变，万汇寄一易。大道降九流，至理散方术。譬犹八面窗，八方可从入。譬犹九达衢，九轨所由出。道术虽二致，殊途极归一。得医为仓扁，得法为轨革。郭氏探锦囊，甘心步璇历。勿谓所执微，垂名等籍籍。易庵挟四技，每技探易赜。技分易不精，君独精以密。我愧绝韦编，所得止一画。一画未为病，错出已什伯。四事君尽兼，惧君苦形役。持此应世间，化身须百亿。	0
东西流不驻，白日与车轮。残雪半成水，微风应欲春。几经他国岁，已减故乡人。回首长安道，十年空苦辛。	0
不羡千金狐腋裘，只知饱暖度春秋。如今万事皆踰分，此外何求更不休。	0
利剑不刺鼠，大钓不联鲕。天昏白日沉，剑决浮云披。地荡海水摇，钓引九鲸縻。固其用不常，安得易用为。当其未效间，是亦铅与铍。吾非小丈夫，胸中少翘奇。少年嗜勇黠，跨压百雄低。两眼皆豚羊，一腹千熊罴。使气睨群辈，问今当我谁。四海有守兵，谓予皆耻之。左手将醢戎，右手期锄夷。书足记姓名，剑亦弃不治。不愿当世是，不羞群曹嗤。曰富贵在我，又何有年时。块视勒山功，芥拾封侯龟。一日忽自悟，吾岂虔强儿。旧闻有六经，条理两可师。无不至圣人，有学中自隳。勿遂谓不及，吾由未尝追。好勇不好道，吾将自诛非。浩乎如有失，茫乎其若思。望乎如未获，专乎如有期。夜或不记寝，昼或忘其饥。不以懦自却，不以庸自卑。树而不可拔，山而不可移。拒之不使杂，磨之不容疵。孰为古之圣，孰为今之推。孰远不可到，孰高不可訾。置易攻其难，力险肆自夷。上自太古先，跂轩而望羲。下至三代来，尧舜禹汤姬。周公汲汲劳，仲尼皇皇疲。轲况比踵游，雄愈磨肩驰。或示我使响，或导我使随。或凿我未开，或完我已亏。或退而我引，或坠而我提。或辅而我夹，或颠而我支。或砭我赘疣，或膏我疮痍。浴我抆我垢，酝我酿我醨。计昔以较今，误是而恨迷。固知于圣贤，实辱再造私。道远致力多，功大收效迟。今而所存者，财一毛于皮。苟曰成不成，我有罪未知。如夫用不用，敢系天为辞。若寒馁贫贱，此于我何居。若誇毁誉訾，此其如予奚。王君异学者，见我加嗟咨。叙其念惜心，投以吊勉诗。语爱则然尔，烛理似或遗。辄自讼由来，强答非所宜。	0
周衰伪隆，政在群公。廉耻道微，家臣聿崇。不为屈节，撝默自容。子于是时，凛然清风。	0
为病比来浑断绝，缘花不免却知闻。从来事事关身少，主领春风只在君。	0
秋风孤愤只心知，接得诗筒为色怡。句眼独参成佛后，吟肩耸彻欲仙时。俗衰竞觅胡奴饱，节在何妨臣朔饥。此话只今谁举似，趋时言语正如卮。	0
鸳鸯翡翠。小小池塘水。落絮游丝花满地。度日阑干独倚。金刀裁就春衫。起来初试轻寒。满把相思清恨，题诗欲寄江南。	0
右補闕新鄭朱敬則以太后本任威刑以禁異議，今旣革命，衆心已定，宜省刑尙寬，乃上疏，以爲：李斯相秦，用刻薄變詐以屠諸侯，不知易之以寬和，卒至土崩，此不知變之禍也。 事見秦紀。上，時掌翻。相，息亮翻。卒，子恤翻。 漢高祖定天下，陸賈叔孫通說之以禮義，傳世十二，此知變之善也。 說，輸芮翻。事見漢紀。 自文明草昧，天地屯蒙， 草，造也；昧，蒙也。造物之始，始於冥昧，言后稱制之初，改元文明，造始之時也。屯者物之始，蒙者物之穉，言后稱制之初，猶天地生物之始。屯，涉倫翻。 三叔流言，四凶構難， 三叔，指韓霍諸王；四凶，指徐敬業等。難，乃旦翻。 不設鉤距，無以應天順人，不切刑名，不可摧姦息暴。故置神器，開吿端， 謂鑄匭以開告密之門也。 曲直之影必呈，包藏   之心盡露，神道助直，無罪不除，蒼生晏然，紫宸易主。然而急趨無善迹， 以步趨爲諭也。 促柱少和聲， 以琴瑟爲諭也。少，詩沼翻。 向時之妙策，乃當今之芻狗也。 芻狗，祭祀所用，旣祭則棄之矣。 伏願覽秦漢之得失，考時事之合宜，審糟粕之可遺， 以酒爲諭，泲取其醇汁而去其糟粕。 覺蘧廬之須毀， 莊子曰：蘧廬可以一宿而不可以久處。郭象註云：蘧廬，傳舍也。 去萋菲之牙角， 詩云：萋兮菲兮成是貝錦。彼譖人者，亦已太甚！去，羌呂翻。 頓姦險之鋒芒，窒羅織之源，掃朋黨之迹，使天下蒼生坦然大悅，豈不樂哉！ 樂，音洛。 太后善之，賜帛三百段。	1
岳陽王詧還襄陽。 自朝魏而還也。前已書詧梁王矣，今復書詧舊爵，以義例言之，合改正。	1
屋角篱尖竹树阴，可怜用尽许机心。凝身不动如无物，顿网轻摇试有禽。丝贯日华明五色，戏随风舞忽千寻。看渠经纬来还去，忘却摧隤立不禁。	0
鬓毛垂领白，花蕊亚枝红。欹倒衰年废，招寻令节同。薄衣临积水，吹面受和风。有喜留攀桂，无劳问转蓬。	0
或掉轻舟或杖藜，寻常适意钓前溪。草堂竹径在何处，落日孤烟寒渚西。	0
丙辰，司空潘樂侍中張亮黃門郞趙彥深等求入啓事，東魏孝靜帝在昭陽殿見之。亮曰：五行遞運，有始有終， 謂五德之運，以木代水，以火代木，以土代火，以金代土，以水代金也。 齊王聖德欽明，萬方歸仰，願陛下遠法堯舜。帝斂容曰：此事推挹已久， 推，吐雷翻。挹，遜也。 謹當遜避。又曰：若爾，須作制書。中書郞崔劼裴讓之曰： 劼，丘八翻。 制已作訖。使侍中楊愔進之。東魏主旣署，曰：居朕何所？愔對曰：北城別有館宇。乃下御坐，步就東廊， 坐，徂臥翻。 詠范蔚宗後漢書贊曰：獻生不辰，身播國屯，終我四百，永作虞賓。 范曄，字蔚宗，作後漢書。此其贊獻帝之辭也。賢註曰：辰，時也。播，遷也。言獻帝生不逢時，身旣播遷，國又屯難也。漢有天下四百年而運終。虞賓，謂虞以堯子丹朱爲賓。書曰：虞賓在位。蔚，紆勿翻。屯，陟倫翻。 所司請發， 所司，謂掌禪代事者；請發者，請出宮居別邸也。此實楊愔等使人請之。 帝曰：古人念遺簪弊履，朕欲與六宮別，可乎？高隆之曰：今日天下猶陛下之天下，況在六宮。帝步入，與妃嬪已下別，舉宮皆哭。趙國李嬪誦陳思王 曹植，魏武帝之子，封陳王，諡曰思。嬪，毗賓翻。 直長趙道德以 章：十二行本以下有故犢二字；乙十一行本同；孔本同；張校同。 車一乘候於東閤， 直長，官名。凡殿中諸局各有奉御，有直長。趙道德蓋尙乘直長也，亦高氏之私人。東閤，卽東閤門。長，竹兩翻。乘，繩證翻。 帝登車，道德超上抱之， 上，時掌翻。 帝叱之曰：朕自畏天順人，何物奴敢逼人如此！道德猶不下。出雲龍門，王公百僚拜辭，高隆之灑泣。遂入北城，居司馬子如南宅， 司馬子如有宅   在太原，故謂鄴城之宅爲南宅。 遣太尉彭城王韶等奉璽綬，禪位于齊。 璽，斯氏翻。綬，音受。東魏十六年而亡。考異曰：北齊書北史高德政傳云：五月六日，留咸陽王坦等。七日，司馬子如等至鄴。九日，文宣至城南頓。按後魏書北史帝紀皆云，辛亥，王如鄴；甲寅，加九錫；丙辰，魏主遜位；戊午，王卽帝位。典略：辛亥，王還鄴。以長曆推之，此月己酉朔，皆不與德政傳日相應。蓋辛亥始自晉陽如鄴，非到鄴之日也。	1
十八年壬寅四二	1
暑往寒来如电泡，年年门外閒花草，世事纷纷自颠倒。青山眼底最多情，日日向人浑不老。	0
霜乾红叶飞，迁客思凄凄。处险人垂瘿，登山马跙蹄。篱荒蛬韵苦，云冻雁行低。此夕应无寐，何烦报晓鸡。	0
闭户端居念独深，小轩朱槛忆同临。燎须谁识英公意，黄发聊知子建心。已托西风传绝唱，且邀明月伴孤斟。他时内集应呼我，下客先判醉堕簪。	0
欲知儒道贵，缝掖见诸侯。且感千金诺，宁辞万里游。雁峰侵瘴远，桂水出云流。坐惜离居晚，相思绿蕙秋。	0
石头巉岩如虎踞，凌波欲过沧江去。钟山龙盘走势来，秀色横分历阳树。四十馀帝三百秋，功名事迹随东流。白马小儿谁家子，泰清之岁来关囚。金陵昔时何壮哉，席卷英豪天下来。冠盖散为烟雾尽，金舆玉座成寒灰。扣剑悲吟空咄嗟，梁陈白骨乱如麻。天子龙沈景阳井，谁歌玉树后庭花。此地伤心不能道，目下离离长春草。送尔长江万里心，他年来访南山老。	0
河東兵寇晉州，抄掠至堯祠而去。 堯都平陽，有祠在汾城東十里東原上。平陽，唐爲臨汾縣，晉州所   治也。	1
承家居阙下，避世出关东。有酒刘伶醉，无儿伯道穷。新诗吟阁赏，旧业钓台空。雨雪还相访，心怀与我同。	0
越溪自古好风烟，盗束兵缠已半年。访戴客愁随水远，浣纱人泣共埃捐。临焦赖洒王师雨，欲堕重登刺史天。早晚山川尽如故，清吟闲上鄂君船。	0
犹存火后书，罕识卷中字。无笔补玄经，有金酬载记。漫漫岁月驰，忽忽春秋閟。欲辨已忘言，涕泪空垂泗。	0
詔追復楊太后尊號；丁卯，改葬之，諡曰武悼。 楊后遇禍，見八十二卷惠帝元康元年。	1
始吾居扬日，重问每见及。云将自亲侧，万里同讲习。子行何舒舒，吾望已汲汲。穷年梦东南，颜色不可挹。仁贤岂欺我，正恐事维絷。严亲抱忧衰，生理赖以给。不然航江外，天寒北风急。无乃山路恶，仆弱马行涩。孤怀未肯开，岁物忽如蛰。朅来高邮住，巷屋颇卑湿。蓬蒿稍芟除，茅竹随补葺。苟云禦风气，尚恐忧雨汁。故人莫在眼，屡独开巾笈。忠信盖未见，吾敢诬兹邑。出关谁与语，念子百忧集。眺听聊自放，日暮城头立。徐归坐当户，使者操书入。时开识子意，如渴得美湆。骊驹日就道，玉手行可执。旧学待镌磨，新文得删拾。重登城头望，喜气满原隰。	0
一月春风洛水幽，凛然惟有壑专秋。十室九空鸿雁渚，千村万落杞荆畴。乌鸟有情瞻岵屺，黄龙无底羽渊洲。思昔朝廷天广大，何时醢赐伴醪篘。	0
癸丑，蜀主以左千牛衞上將軍李繼勳爲秦州宣慰使。 蜀以何重建降，遣使宣慰之。	1
王崇武標點容肇祖聶崇岐覆校	1
雪窗吾畏友，称誉满中边。往矣非乔木，生乎仗老天。肯来丹桂里，须醉白鸥前。百计安流好，纷纷急水船。	0
颇怪秋频雨，兼疑暑顿凉。岁方祈有駜，梦岂误无羊。敢与朝廷议，唯观宇宙康。由来誇上瑞，不必颂芝房。	0
李希烈帥所部三萬徙鎭許州，遣所親詣李納，與謀共襲汴州； 帥，讀曰率。汴，皮變翻。九域   志：許州，東至汴州二百一十五里。 遣使吿李勉，云已兼領淄靑，欲假道之官。勉爲之治橋具饌以待之， 爲，于僞翻。淄，莊持翻。治，直之翻。饌，雛戀翻，又雛晥翻。 而嚴爲之備。希烈竟不至，又密與朱滔等交通，納亦數遣遊兵渡汴以迎希烈。 數，所角翻。 由是東南轉輸者皆不敢由汴渠，自蔡水而上。 蔡河，古之琵琶溝，在浚儀縣。杜佑曰：漢運路，出浚儀十里，路入琵琶溝，至陳州而合。宋白曰：建中初，杜佑改漕路，自浚儀西十里路，其南涯引流入琵琶溝，經蔡河，至陳州合潁，是秦漢故道。自隋開汴河，利涉揚楚，故官漕不復由此道，佑始開之。上，時掌翻。	1
诗穷不但两鬓霜，白发缘愁千丈长。一年强半走道路，归来又见橘柚黄。不如南邻更此里，醉折梅花照溪水。扶藜时蹑大阮踪，觅句深参少陵髓。昨游过眼不可留，今朝欲再亦何由。新诗已落万人口，不应更著锦囊收。	0
三百八十言，出自伊祁氏。上以生神仙，次云立仁义。玄机一以发，五贼纷然起。结为日月精，融作天地髓。不测似阴阳，难名若神鬼。得之升高天，失之沈厚地。具茨云木老，大块烟霞委。自颛顼以降，贼为圣人轨。尧乃一庶人，得之贼帝挚。挚见其德尊，脱身授其位。舜唯一鳏民，冗冗作什器。得之贼帝尧，白丁作天子。禹本刑人后，以功继其嗣。得之贼帝舜，用以平洚水。自禹及文武，天机?然弛。姬公树其纲，贼之为圣智。声诗川竞大，礼乐山争峙。爰从幽厉馀，宸极若孩稚。九伯真犬彘，诸侯实虎兕。五星合其耀，白日下阙里。由是圣人生，于焉当乱纪。黄帝之五贼，拾之若青紫。高挥春秋笔，不可刊一字。贼子虐甚斨，奸臣痛于箠。至今千馀年，蚩蚩受其赐。时代更复改，刑政崩且陊。予将贼其道，所动多訾毁。叔孙与臧仓，贤圣多如此。如何黄帝机，吾得多坎踬。纵失生前禄，亦多身后利。我欲贼其名，垂之千万祀。	0
晉主旣出塞，契丹無復供給，從官宮女，皆自采木實草葉而食之。至錦州，契丹令晉主及后妃拜契丹主阿保機墓。 從，才用翻。契丹置錦州，近木葉山。金人疆域圖：錦州南至燕京一千四百一十五里。陳元靚曰：大元於錦州置臨海節度，領永樂安昌興城神水四縣，屬大定府路。 晉主不勝屈辱，泣曰：薛超誤我！ 勝，音升，謂薛超持之不令赴火也。事見上卷開運三年。 馮后陰令左右求毒藥，欲與晉主俱自殺，不果。	1
眼看云鹤不相随，何况尘中事作为。好伴羽人深洞去，月前秋听玉参差。	0
南海怒蛟三尺角，埋藏水底叹吟呻。明时直道难干禄，白首躬耕力养亲。醉读兵韬斗龙豹，闲抽宝剑舞星辰。茅斋东是留侯庙，定有英灵还往频。	0
蔓草悲风知几秋，黄桑晚叶野云愁。偃王城下樵苏尽，犹有耕人指旧丘。	0
缓带垂红双侍女。彩凤衔来，秀色生庭户。转蕙光风香暗度。回眸绰约神仙侣。寡和清歌声激楚。夜饮厌厌，劝我杯频举。只恐酒阑催暮雨。凭谁约断阳台路。	0
芳菲不是浑无据。只是春收取。都将酝造晚风光。百尺瑶台、吹下半天香。多愁多病疏慵意。也被香扶起。微吟小酌送花飞。更拚小屏幽梦、到开时。	0
东阡南陌常经过，腊破已觉春气和。出门仰视天宇静，暄暖自闻人语多。青青短麦遍原隰，耿耿残雪明陵阿。身閒心适欲追酒，惜无佳客来当歌。	0
趙武衞將軍劉朗帥騎三萬襲楊難敵於仇池，弗克， 帥，讀曰率；下同。 掠三千餘戶而歸。張駿聞趙兵爲後趙所敗， 敗，補邁翻；下同。 乃去趙官爵， 去，羌呂翻。 復稱晉大將軍涼州牧，遣武威太守竇濤金城太守張閬武興太守辛巖 惠帝永寧中，張軌表請合秦雍流移人，於姑臧西北置武興郡。閬，音浪。 揚烈將軍宋輯等帥衆數萬，會韓璞攻掠趙秦州諸郡。 韓璞時在冀。帥，讀曰率。 趙南陽王胤將兵擊之， 將，卽亮翻。 屯狄道。枹罕護軍辛晏吿急， 枹，音膚。 秋，駿使韓璞辛巖救之。璞進度沃干嶺。 沃干嶺，在晉興郡大夏縣東南，洮水西北。 巖欲速戰，璞曰：夏末以來，日星數有變， 數，所角翻。 不可輕動。且曜與石勒相攻，胤必不能久與我相守也。與胤夾洮相持七十餘日。 水經註：洮水過狄道城西。洮，土刀翻。 冬，十月，璞遣辛巖督運於金城，胤聞之，曰：韓璞   之衆，十倍於吾。吾糧不多，難以持久。今虜分兵運糧，天授我也。若敗辛巖，璞等自潰。乃帥騎三千襲巖于沃干嶺，敗之； 敗，補邁翻。 遂前逼璞營，璞衆大潰。胤乘勝追奔，濟河，攻拔令居， 令居縣，漢屬金城郡；張寔置廣武郡，令居分屬焉。 斬首二萬級，進據振武。 振武，在姑臧東南，廣武西北。 河西大駭。張閬辛晏帥其衆數萬降趙，駿遂失河南之地。	1
暮云千里。正小雨乍晴，霜风初起。芦荻江边，月昏人静，独自小船儿里。消魂几声新雁，合造愁人天气。怎奈何，少年时光景，一成抛弃。回首空肠断，尺素未传，应是无双鲤。闷酒孤斟，半醺还醒，乾净不如不醉。有得恁多烦恼，直是没些如意。受尽也，待今回厮见，从头说似。	0
蘋花双港静，莲叶一舟轻。白石波间走，青山路外行。鯈鱼方自乐，鸥鸟不须惊。拥鼻蓬窗底，翛然午吹生。	0
邻有山田价似轻，拟求种秫效渊明。相逢村叟问谁者，叹息年来主屡更。	0
亭亭青盖倚宫妆，新浴温泉体自香。暂借青风来一霎，欲披云锦见蜂房。	0
柳梢梅萼春全未。谁会伤春意。一年好处是新春。柳底梅边只欠、那人人。凭春约住梅和柳。略待些时候。锦帆风送彩舟来。却遗香包娇叶、一齐开。	0
太后自稱制以來，多以武氏諸王及駙馬都尉爲成均祭酒，博士助敎亦多非儒士。又因郊丘，明堂，拜洛，封嵩， 郊丘，祭圜丘於南郊也。享萬象神宮及享通天宮，皆明堂也。垂拱四年拜洛，萬歲通天元年封嵩山。 取弘文國子生爲齋郞， 齋郞者，執豆籩奉樽彝罍洗以供祭祀之事。 因得選補。由是學生不復習業，二十年間，學校殆廢。而曏時酷吏所誣陷者，其親友流離，未獲原宥。鳳閣舍人韋嗣立上疏， 上，時掌翻。疏，所去翻。 以爲：時俗浸輕儒學，先王之道，弛廢不講。宜令王公以下   子弟，皆入國學，不聽以他岐仕進。又，自揚豫以來， 謂徐敬業起兵於揚州，越王貞起兵於豫州也。 制獄漸繁，酷吏乘間，專欲殺人以求進。 間，古莧翻。 賴陛下聖明，周丘王來相繼誅殛， 天授二年，周興流死，丘神勣誅。延載元年王弘義誅，神功元年來俊臣誅。 朝野慶泰，若再覩陽和。 朝，直遙翻。 至如仁傑元忠，往遭按鞫，亦皆自誣，非陛下明察，則以爲葅醢矣；今陛下升而用之，皆爲良輔。何乃前非而後是哉？誠由枉陷與甄明耳。 甄，�延翻。 臣恐曏之負冤得罪者甚衆，亦皆如是。伏望陛下弘天地之仁，廣雷雨之施， 施，式志翻。 自垂拱以來，罪無輕重，一皆昭洗，死者追復官爵，生者聽還鄕里。如此，則天下知昔之枉濫，非陛下之意，皆獄吏之辜，幽明歡欣，感通和氣。太后不能從。	1
己卯，代州總管李大恩擊苑君璋，破之。	1
庐山两道士，各在一峰居。矫掌白云表，晞发阳和初。清夜降真侣，焚香满空虚。中有无为乐，自然与世疏。道尊不可屈，符守岂暇馀。高斋遥致敬，愿示一编书。	0
王僧辯軍至鸚鵡洲， 鸚鵡洲在江夏江中，昔黃祖使禰衡賦鸚鵡賦於此洲，因以得名，洲之下卽黃鵠磯。 郢州司馬劉龍虎等潛送質於僧辯， 質，音致。 邵陵王綸聞之，遣其子威正侯礩將兵擊之， 礩，職日翻。 龍虎敗，奔于僧辯。綸以書責僧辯曰：將軍前年殺人之姪， 謂殺河東王譽也。 今歲伐人之兄， 綸於繹兄也。 以此求榮，恐天下不許！僧辯送書於湘東王繹，繹命進軍。辛酉，綸集其麾下於西園， 園在郢城西偏，故曰西園。又有東園，在城東東湖上。 涕泣言曰：我本無他，志在滅賊，湘東常謂與之爭帝，遂爾見伐。今日欲守則交絕糧儲，欲戰則取笑千載， 載，子亥翻。 不容無事受縛，當於下流避之。麾下壯士爭請出戰，綸不從，與礩自倉門登舟北出。 據姚思廉梁書，倉門，郢城北門，帶江阻險。 僧辯入據郢州。繹以南平王恪爲尙書令開府儀同三司，世子方諸爲郢州刺史，王僧辯爲領軍將軍。	1
数年分散秦吴隔，暂泊官船浦柳中。新草军书名更重，久辞山径业应空。渡头潮落将行客，天际风高未宿鸿。此日相逢魂合断，赖君身事渐飞冲。	0
出曲水未断，入山深更重。泠泠若仙语，皎皎多异容。万响不相杂，四时皆有浓。日月互分照，云霞各生峰。久迷向方理，逮兹耸前踪。	0
朝弄紫沂海，夕披丹霞裳。挥手折若木，拂此西日光。云卧游八极，玉颜已千霜。飘飘入无倪，稽首祈上皇。呼我游太素，玉杯赐琼浆。一餐历万岁，何用还故乡。永随长风去，天外恣飘扬。	0
司空兼門下侍郞同平章事趙光逢吿老，己巳，以司徒致仕。	1
才应摛藻大明宫，戏咏岩花属意工。酷爱清香凌鼻观，更欣佳句愈头风。移来已觉池台胜，赏处何当杖屦同。不解小山招隐意，岩幽归梦绕青丛。	0
窗外梧桐树，霜风特地吹。莫轻初下叶，长别所生枝。便有青葱见，应无岁月追。先人移得汝，吾鬓复如丝。	0
江畔，相唤。晓妆鲜，仙景个女采莲。请君莫向那岸边，少年，好花新满船。红袖摇曳逐风软，垂玉腕，肠向柳丝断。浦南归，浦北归，莫知，晚来人已稀。	0
三月，吳越王鏐初立元帥府，置官屬。 前年梁加錢鏐諸道兵馬元帥，去年又加天下兵馬元帥。	1
可人无俗韵，之子故清门。直节豫章后，高名唯室孙。早知文律令，还要学根原。逆旅能频过，何妨坐达昏。	0
采苓日往还，得性非樵隐。白水到初阔，青山辞尚近。绝境胜无倪，归途兴不尽。沮溺时返顾，牛羊自相引。逍遥不外求，尘虑从兹泯。	0
水际空明月正圆，人行月里水如天。道旁听得人争指，半是当年折桂仙。	0
对仗峨冠日，鲸牙汹九渊。堂萱不改色，台柏故参天。共识吾君圣，今知此母贤。丁宁刘子□，□事一时编。	0
彭蠡东北源，庐阜西南麓。何人修水上，种此一双玉。思之不可见，破宅馀修竹。四邻戒莫犯，十亩森似束。我来仲夏初，解箨呈新绿。幽鸟向我鸣，野人留我宿。徘徊不忍去，微月挂乔木。遥想他年归，解组巾一幅。对床老兄弟，夜雨鸣竹屋。卧听邻寺钟，书窗有残烛。	0
粉香尤嫩，衾寒可惯。怎奈向、春心已转。玉容别是，一般闲婉。悄不管、桃红香浅。月影帘栊，金琼波面。渐细细、香风满院。一枝折寄，故人虽远，辄莫使、江南信断。	0
传鼓发船去，我秦君向湘。持螯思太白，占鹊问东方。世味秋云薄，交情江水长。相期天路晓，阵马度风樯。	0
太平云外客，行采老山中。莫叹秋霜早，君看世上枫。	0
未怕风威酒亦冰，凭虚吞以气峥嵘。何人出此六奇计，我辈贤于五字城。松压钓蓑银独速，麦分棋局玉纵横。自然石鼎煎鱼眼，解致邹枚汉两生。	0
蠲涤盏斝，巾帨而升。挹彼注兹，酒醴维清。洋洋在上，享于克诚。神其孚佑，以厚民生。	0
壬寅，王世充騎將楊公卿單雄信引兵出戰， 騎，奇寄翻。將，卽亮翻。單，音善。 齊王元吉擊之，不利，行軍總管盧君諤戰死。	1
有泉何取台仪凤，事佛空教后作蛇。狐穴蚁巢零落尽，却能留此梵王家。	0
徙倚江边槛，旌旗望处遥。交情深慕蔺，风韵渴闻韶。寄远缄灵药，迎归舣画桡。伏波新荡寇，气入岭云飘。	0
一榻自徜徉，悠然古意长。地幽如佛舍，轩小似船房。萱草依堂绿，荆花夹树香。我来访幽隐，话里雨声凉。	0
仁傑上疏 上，時掌翻。 以爲：天生四夷，皆在先王封略之外，故東拒滄海，西阻流沙，北橫大漠，南阻五嶺，此天所以限夷狄而隔中外也。自典籍所紀，聲敎所及，三代不能至者，國家盡兼之矣。詩人矜薄伐於太原，美化行於江漢， 詩六月，宣王北伐也。其又漢廣之詩，美文王之道被于南國，美化行乎江漢之域。 則三代之遠裔，皆國家之域中也。若乃用武方外，邀功絕域，竭府庫之實以爭不毛之地，得其人不足增賦，獲其土不可耕織，苟求冠帶遠夷之稱， 冠，古玩翻。稱，尺證翻。 不務固本安人之術，此秦皇漢武之所行，非五帝三王之事業也。始皇窮兵極武，務求廣地，死者如麻，致天下潰叛。 事見秦紀。 漢武征伐四夷，百姓困窮，盜賊蜂起；末年悔悟，息兵罷役，故能爲天所祐。 事見漢武帝紀。 近者國家頻歲出師，所費滋廣，西戍四鎭，東戍安東，調發日加， 調，徒釣翻。 百姓虛弊。今關東饑饉，蜀漢逃亡，江淮已南，徵求不息，人不復業，相率爲盜，本根一搖，憂患不淺。其所以然者，皆以爭蠻貊不毛之地，乖子養蒼生之道也。 貊，莫百翻。 昔漢元納賈捐之之謀而罷朱崖郡， 事見二十八卷初元二年。 宣   帝用魏相之策而棄車師之田， 事見二十五卷元康二年。 豈不欲慕尙虛名，蓋憚勞人力也。近貞觀中克平九姓，立李思摩爲可汗，使統諸部者， 見一百九十卷貞觀十三年。 蓋以夷狄叛則伐之，降則撫之，得推亡固存之義， 書仲虺之誥曰：推亡固存，邦乃其昌。推，吐雷翻。 無遠戍勞人之役，此近日之令典，經邊之故事也。竊謂宜立阿史那斛瑟羅爲可汗，委之四鎭，繼高氏絕國， 謂高麗也。 使守安東。省軍費於遠方，幷甲兵於塞上，使夷狄無侵侮之患則可矣，何必窮其窟穴，與螻蟻校長短哉！但當敕邊兵，謹守備，遠斥候，聚資糧，待其自致，然後擊之。以逸待勞則戰士力倍，以主禦客則我得其便，堅壁淸野則寇無所得；自然二賊深入則有顚躓之慮，淺入必無寇獲之益。如此數年，可使二虜不擊而服矣。 二賊二虜，皆謂突厥吐蕃。 事雖不行，識者是之。	1
羽檄催归恨，春风醉别颜。能邀五马送，自逐一星还。破竹从军乐，看花听讼闲。遥知用兵处，多在八公山。	0
虏地河冰合，边城备此时。兵连紫塞路，将举白云司。提剑荣中贵，衔珠盛出师。日华光组练，风色焰旌旗。投笔尊前起，横戈马上辞。梅花吹别引，杨柳赋归诗。	0
春自何来，深雪里、南枝先白。伊祁氏、一番陶冶，千林香色。弱柳眼回青尚浅，小桃腮晕红将入。笑渠侬、剪彩与裁花，夸闺德。九十日，春还客。数千里，官为役。看时来、雁随云去，鱼从冰出。一脉流通天造化，三杯扶植身关尺。对东皇、太乙续离骚，需词伯。	0
前北軍中候呂雍度支校尉陳顏等 度支校尉，蓋當時所置，以督漕運者也。度，徒洛翻。 謀立淸河王覃爲太子；事覺，太傅越矯詔囚覃於金墉城。	1
黄雀痴，黄雀痴，谓言青鷇是我儿。一一口衔食，养得成毛衣。到大啁啾解游飏，各自东西南北飞。薄暮空巢上，羁雌独自归。凤凰九雏亦如此，慎莫愁思憔悴损容辉。	0
鸡初鸣，明星照东屋。鸡再鸣，红霞生海腹。百官待漏双阙前，圣人亦挂山龙服。宝钗命妇灯下起，环佩玲珑晓光里。直内初烧玉案香，司更尚滴铜壶水。金吾卫里直郎妻，到明不睡听晨鸡。天头日月相送迎，夜栖旦鸣人不迷。	0
堂后檐前小石山，一峰瘦削四峰攒。忽腾绝壁三千丈，飞下清泉六月寒。乃是家僮聊戏事，倒倾古井作惊湍。老夫畏热年来甚，更借跳珠裂玉看。	0
顧頡剛標點聶崇岐覆校	1
吹角报蕃营，回军欲洗兵。已教青海外，自筑汉家城。	0
垂杨烟湿嫩葆。别屿环清窈。绀影浮新涨，夷犹终日鱼鸟，花妥庭下草。鸣蝉闹。暗绿藏台沼。野轩小。敧眠断梦，闲书风叶颠倒。诗怀酒思，悔费十年昏晓。投老红尘倦再到。愁觉。悠然心寄天表。	0
弥天释子本高情，往往山中独自行。莫怪狂人游楚国，莲花只在淤泥生。	0
经年于此忍朝饥，又见秋山草木腓。满口阳春无和者，却将锡杖向空飞。	0
疗法人争授，奇功竟未遭。嚼侵惊已折，漱撼喜犹牢。幸不妨黄奶，惟当釂浊醪。子荆泉石约，一笑我将逃。	0
当初北涧别，直至此庭中。何意闻鞞耳，听君枝上风。	0
平生七不堪，造物不能令。从人较痴黠，百负未一胜。一丘收桑榆，外物听衰盛。解缨清泠上，稍觉尘土净。孤飞团团月，似我灵府瑩。偶逢一坳水，即现大圆镜。杯中见山绿，夜午觉已正。喧呼众宾欢，嗑嗒四谷应。新诗带潮湍，浩唱起人定。褰衣踏清影，藻荇耿深径。江山有精色，远目不知暝。欲去还复留，蘋梢惹归艇。	0
病翁岁晚朋从绝，细读高文面发惭。士贵切磋宁独学，僧虽苦硬有同参。名堂盖取伦之五，开径那无益者三。见说户庭来不拒，傥分半席待樗庵。	0
官似南昌隐，人传东野诗。才优解牛刃，笔妙画沙锥。谈笑千人敌，飞胜万里期。大门香一炷，他日看扬眉。	0
侍中程道惠勸羨之等立皇弟南豫州刺史義恭。羨之等以宜都王義隆素有令望，又多符瑞， 景平初，有黑龍見西方，五色雲隨之。二年，江陵城上有紫雲，望氣者皆以爲帝王之符，當在西方。又江陵西至上明，東及江津，其間有九十九洲。楚諺云：洲滿百，當出王者。時忽有一洲自生，汀流迴薄而成。皆爲上龍飛之應。 乃稱皇太后令，數帝過惡， 數，所具翻。 廢爲營陽王，以宜都王纂承大統，赦死罪以下。又稱皇太后令，奉還璽紱； 紱，音弗。 幷廢皇后爲營陽王妃，遷營陽王於吳。使檀道濟入守朝堂。 朝，直遙翻。 王至吳，止金昌亭；六月，癸丑，羨之等使邢安泰就弑之。王多力，突走出昌門， 金昌亭在昌門內。孫權記注云：閶門，吳西郭門，夫差作；以天門通閶闔，故名之。後春申君改爲昌門。金昌亭，以其在西門內，故曰金昌。 追者以門關踣而弑之。 踣，蒲北翻。	1
乙丑，魏潘嬪生女，胡太后詐言皇子； 爲後胡后立女張本。嬪，毗賓翻。 丙寅，大赦，改元武泰。	1
滟滟西江水，朝朝伴我行。云天初散豁，秋色正分明。鱼逝应相得，鸥来故不惊。烟波聊寄适，南北久忘情。	0
六国韩最弱，末年尤畏秦。郑生为韩计，且欲疲秦人。利物可分社，原情堪灭身。咸阳古城下，万顷稻苗新。	0
一自王乔放自由，俗人行处懒回头。睡轻旋觉松花堕，舞罢闲听涧水流。羽翼光明欺积雪，风神洒落占高秋。应嫌白鹭无仙骨，长伴渔翁宿苇洲。	0
炎灵全盛地，明月半秋时。今古人同望，盈亏节暗移。彩凝双月迥，轮度八川迟。共惜鸣珂去，金波送酒卮。	0
夜入丹阳郡，天高气象秋。海隅云汉转，江畔火星流。城郭传金柝，闾阎闭绿洲。客行凡几夜，新月再如钩。	0
九月，京師蝗。	1
城郭山林路半分，君家尘土我家云。莫吹尘土来污我，我自有云持寄君。	0
世故还相见，天涯共向东。春归江海上，人老别离中。郡吏名何晚，沙鸥道自同。甘泉须早献，且莫叹飘蓬。	0
洞庭山连震泽水，怪石巉岩出波底。谁言行远莫致之，好事经营俄至此。爱君小轩才袤丈，满地新芳杂红紫。偶来凭槛见奇峰，便有江湖秋思起。	0
二月，戊午，李惟岳所署定州刺史楊政義降。時河北略定，惟魏州未下；河南諸軍攻李納於濮州， 濮，博木翻。濮州，治鄄城縣。 納勢日蹙。朝廷謂天下不日可平；甲子，以張孝忠爲易定滄三州節度使， 朝，直遙翻。使，疏吏翻。 王武俊爲恆冀都團練觀察使，康日知爲深趙都團練觀察使，以德棣二州隸朱滔，令還鎭。滔固請深州，不許，由是怨望，留屯深州。 朱滔討李惟岳，再戰再勝，及瓜分成德巡屬以賞降將，尺寸之地，滔不預焉；又欲使之取德棣，此左氏所以知桓王之失鄭也！ 王武俊素輕張孝忠，自以手誅李惟岳，功在康日知上，而孝忠爲節度使，己與康日知俱爲都團練使，又失趙定二州，亦不悅。又詔以糧三千石給朱滔，馬五百匹給馬燧。武俊以爲朝廷不欲使故人爲節度使， 王武俊，恆州舊將，故云然。 魏博旣下，必取恆冀，故分其糧馬以弱之，疑，未肯奉詔。	1
跋涉州涂仅八旬，今朝才得次安仁。更须五日为行客，方得开藩见吏民。	0
老向江头强剖符，梦魂长是绕吾庐。正惭我未成归计，却羡君先遂隐居。湖上烟云常缥缈，园中花木总扶疏。他时尚冀相从醉，剩把鸱夷载后车。	0
记室千年翰墨孤，唯君才学似应徐。五丁驱得神功尽，二酉搜来秘检疏。炀帝帆樯留泽国，淮王笺奏入班书。清词醉草无因见，但钓寒江半尺鲈。	0
路向荣川谷，晴来望尽通。细烟生水上，圆月在舟中。岸势迷行客，秋声乱草虫。旅怀劳自慰，淅淅有凉风。	0
昔事堪惆怅，谈玄爱白牛。千场花下醉，一片梦中游。耕避初平石，烧残沈约楼。无因更重到，且副济川舟。	0
又，南人昔有淮北之地，自比中華，僑置郡縣。 如豫州界止於汝陽，而僑置譙梁陳潁等郡縣，又於靑州界僑置冀州諸郡縣是也。僑，渠驕翻。 自歸附聖化，仍而不改，名實交錯，文書難辨。宜依地理舊名，一皆釐革，小者幷合，大者分置，及中州郡縣，昔以戶少倂省。 魏初得河南，止置四鎭，郡縣多所併省。少，詩沼翻。 今民口旣多，亦可復舊。	1
楚泽离愁不避春，柳梢梅萼送行人。绿波易荡销魂水，紫陌难遮拂面尘。道困秦仪犹掉舌，歧多杨阮始沾巾。剑缑髀肉无穷恨，羞向耕畴独问津。	0
忆昔长安落第春，佛宫南院独游频。灯前不动惟金像，壁上曾题尽古人。鶗鴂声中双阙雨，牡丹花际六街尘。啼猿溪上将归去，合问升平诣秉钧。	0
蚤识北平贵，从游五十年。迟迟登虎榜，急急到凫仙。振起非无地，荣枯自有天。老成彫落尽，一壑锁苍烟。	0
天監元年壬午五○二自是年三月以前，猶是齊和帝中興二年。	1
南国山川旧帝畿，宋台梁馆尚依稀。马嘶古道行人歇，麦秀空城野雉飞。风吹落叶填宫井，火入荒陵化宝衣。徒使词臣庾开府，咸阳终日苦思归。	0
以淮南行軍司馬李神福爲鄂岳招討使，復將兵擊杜洪。 田頵已平，故復遣李神福擊杜洪。 朱全忠遣使詣行密，請捨鄂岳，復脩舊好。行密報曰：俟天子還長安，然後罷兵脩好。 楊行密之心在廣土，朱全忠之心在篡唐。全忠力不能救杜洪，故有是言。行密之報，假天討以折其辭，其所志不在此也。好，呼到翻。	1
功名于我实何多，祇为浮华未浩歌。两月病痁诚已甚，半头白发似无何。诏惟选吁将从众，学贵师心在匪他。当世闻人知不少，片言敢谓众难过。	0
国清尊胜北山隅，證果报恩同一区。地藏荒芜并报国，尚馀悟性斗牛墟。	0
戊申，以武三思爲內史。	1
兰与高人臭味同，含薰聊复待清风。纷纷萧艾无相笑，尔辈敷荣转眼空。	0
春，正月，曹眞使張郃擊破吳兵，遂奪據江陵中洲。 去年吳將孫盛據中洲。郃，古合翻，又曷閤翻。	1
闻道黄花戍，频年不解兵。可怜闺里月，偏照汉家营。	0
灵寿峰前路有苔，松门依旧对山开。幽人野叟寻僧至，时有辉辉大旆来。	0
蛮荆长往地，湖海独归时。旅榇蛟龙护，铭旌雁鹜随。此生要有尽，何物告无期。一片幽堂石，公知我不欺。	0
穷秋惨无姿，向荣尽枯槁。可怜中庭菊，灼灼颜色好。岂无风霜苦，所守良自保。清商振驱除，尔独傲百草。煌煌中央色，严丽谢浮姣。山家有薄酒，为尔数倾倒。尝闻仙人术，采饵庶难老。呼童扫药斋，迟尔寒英捣。	0
长柏高楠荫广庭，夜凉人静梦魂清。不知山月几时落，每到晓钟闻雨声。	0
愧无庭论发奇樽，闲放骚人大小言。徐孺真能下蕃榻，孔公尚记出膺门。赤霄览德聊追凤，沧海寻仙更踏鲲。华发萧萧公健在，一将金奏洗哇繁。	0
数卷新游蜀客诗，长安僻巷得相随。草堂雪夜携琴宿，说是青城馆里时。	0
扁舟小缆荻花风，四合青山暮霭中。明细火，倚孤松，但愿樽中酒不空。	0
手撚花须送去春，绿阴溪曲喜逢君。相看时日愁千种，试说今年老几分。马喙信于人罕见，豺声顾不世多闻。长吟莫谢寥寥意，飞过南山自看云。	0
百里称廉吏，谁欤起衅端。州符需赋急，军饷及期难。节义扶浇俗，朝廷赠大官。邑人崇庙像，犹似发冲冠。	0
宕昌王梁彌定 宕，徒浪翻。 爲其宗人獠甘所襲，彌定奔魏，獠甘自立。羌酋傍乞鐵悤據渠株川， 獠，魯皓翻。酋，慈秋翻。 與渭州民鄭五醜合諸羌以叛魏。丞相泰使大將軍宇文貴涼州刺史史寧討之，擒斬鐵悤五醜。寧別擊獠甘，破之，獠甘將百騎奔生羌鞏廉玉。 生羌，遠在塞外，不羈屬於魏者。騎，奇寄翻。 寧復納彌定於宕昌，置岷州於渠株川， 五代志，臨洮郡臨洮縣，西魏置溢樂縣，並置岷州。復，扶又翻。 進擊鞏廉玉，斬獠甘，虜廉玉送長安。	1
神灯点点光可烛，星斗荧荧低欲扪。	0
久之，上就會�公主宴集，甚懽；主起，再拜叩頭，悲不自勝。 勝，音升。 上不曉其意，自起扶之。主曰：車子歲暮必不爲陛下所容，今特請其命。 義康，小字車子。 因慟哭，上亦流涕，指蔣山曰：必無此慮。若違今誓，便是負初寧陵。 高祖葬初寧陵，在蔣山。 卽封所飮酒賜義康，幷書曰：會�姊飮宴憶弟，所餘酒今封送。故終主之身，義康得無恙。 恙，余亮翻。	1
漢主病篤，命丞相亮輔太子，以尙書令李嚴爲副。漢主謂亮曰：君才十倍曹丕，必能安國，終定大事。若嗣子可輔，輔之；如其不才，君可自取。 自古託孤之主，無如昭烈之明白洞達者。 亮涕泣曰：臣敢不竭股肱之力，效忠貞之節，繼之以死！ 用晉荀息答獻公語意。 漢主又爲詔敕   太子曰：人五十不稱夭， 夭，於兆翻；短折曰夭。 吾年已六十有餘，何所復恨， 復，扶又翻。 但以卿兄弟爲念耳。勉之，勉之！勿以惡小而爲之，勿以善小而不爲！惟賢惟德，可以服人。汝父德薄，不足效也。 自漢以下，所以詔敕嗣君者，能有此言否？ 汝與丞相從事，事之如父。夏，四月，癸巳，漢主殂於永安， 年六十三。 諡曰昭烈。 諡法：昭德有勞曰昭，有功安民曰烈。	1
洪炉炽炭燎一毛，大鼎炊汤沃残雪。疾影随形不觉至，千钧引缕不知绝。未若同心言，一言和同解千结。	0
齐朝太守不甘降，忠节当时动四方。义士要教天下见，且留君住待袁昂。	0
上曰：爲朕養民者，唯在都督刺史，朕常疏其名於屛風，坐臥觀之，得其在官善惡之跡，皆注於名下，以備黜陟。縣令尤爲親民，不可不擇。乃命內外五品已上，各舉堪爲縣令者，以名聞。	1
蜀主命太子宗懿判六軍，開永和府，妙選朝士爲僚屬。	1
魏高祖之喪，前太傅平陽公丕自晉陽來赴， 此太和二十三年事。 遂留洛陽。丕年八十餘，歷事六世， 丕，拓跋翳槐之曾孫，從世祖臨江，歷景穆文成獻文孝文及今主凡六世。 位極公輔，而還爲庶人。 丕得罪見一百四十一卷齊明帝建武四年。 魏主以其宗室耆舊，矜而禮之。乙卯，以丕爲三老。	1
春，正月，乙卯，以朔方節度副大使信安王禕爲河東河北行軍副大總管，將兵擊奚契丹；壬申，以戶部侍郞裴耀卿爲副總管。	1
绿筠移种不多时，添我溪南一段奇。会看明年春雨后，满林头角箨龙儿。	0
兀兀篮舆足欲拳，聊扶藜杖步山边。招提此去无多地，且就僧房借榻眠。	0
狗盗鸡鸣却遇知，可怜真士不逢时。诗书若作空言看，凤至鸾游孰致之。	0
孝恭送銑於長安，上數之，銑曰：隋失其鹿，天下共逐之。銑無天命，故至此；若以爲罪，無所逃死！竟斬於都市。詔以孝恭爲荆州總管；李靖爲上柱國，賜爵永康縣公， 永康縣屬婺州。 仍使之安撫嶺南，得承制拜授。	1
未出尧山云，既出云徐开。君侯与天通，造化力可回。驾言访岩扉，群彦森然陪。旗钺映川原，笳吹喧蒿莱。扫石坐夷旷，扪葛窥崔嵬。訾洲久芜没，草树皆新培。范张数君子，遗刻苍藓埋。方羊不忍去，返照明千崖。沙禽就栖宿，綵鹢犹溯洄。眷焉宇宙间，此乐何常哉。邺都会应刘，梁园命邹枚。主公富贵人，襟抱尤雄猜。当年篇翰存，往往邻俳谐。英英大都督，羔雁招遗才。云烟生妙笔，冰雪悬灵台。况复是夕霁，素魄海上来。一碧九万里，空洞无纤埃。临风惜饮量，孤负黄金罍。座中尽文豪，授简奚徘徊。吾诗固拙速，聊为石生媒。	0
闻道田家日夜愁，黄云白雪不全收。稻畦插遍青如染，满望今年倍有秋。	0
三秦五岭意，不得不依然。迹寓枯槐曲，业芜芳草川。花当落第眼，雨暗出城天。层阁浮云外，何人动管弦。	0
惆怅佳期阻，园林秋景闲。终朝碧云外，唯见暮禽还。泉石思携手，烟霞不闭关。杖藜仍把菊，对卷也看山。望望离心起，非君谁解颜。	0
轻风欲动没人知，早被垂杨报酒旗。行到笪桥中半处，钟山飞入轿窗来。	0
新文博不繁，披诵已清魂。意在诸缘外，心为万法源。犹龙谁可测，牧马自微言。三复难穷处，重来得细论。	0
俊臣欲羅吿武氏諸王及太平公主，又欲誣皇嗣及廬陵王與南北牙同反，冀因此盜國權，河東人衞遂忠吿之。諸武及太平公主恐懼，共發其罪，繫獄，有司處以極刑。 處，昌呂翻。 太后欲赦之，奏上三日，不出。 上，時掌翻。 王及善曰：俊臣凶狡貪暴，國之元惡，不去之，必動搖朝廷。 去，羌呂翻。朝，直遙翻。 太后遊苑中，吉頊執轡，太后問以外事，對曰：外人唯怪來俊臣奏不下。太后曰：俊臣有功於國，朕方思之。頊曰：于安遠吿虺貞反，旣而果反， 貞事見上卷垂拱四年。 今止爲成州司馬。俊臣聚結不逞，誣構良善，贓賄如山，冤魂塞路， 塞，悉則翻。 國之賊也，何足惜哉！太后乃下其奏。	1
冬，十月，壬申，信王瑝薨。乙亥，梁王璿薨。 二王皆玄宗子。信以州爲國名。瑝，戶盲翻，又音皇。璿，似宣翻。	1
大明三年己亥四五九	1
春未来时，酒携不到千岩路。瘦还如许。晚色天寒处。无限新愁，难对风前语。行人去。暗消春素。横笛空山暮。	0
丹州馬軍都頭王行思等作亂，刺史宋知誨逃歸。	1
向来金谷友，至此散如云。却是娉婷者，楼前不负君。	0
百年三万日，老病常居半。其间互忧乐，歌笑杂悲叹。颠倒不自知，直为神所玩。须臾便堪笑，万事风雨散。自从识此理，久谢少年伴。逝将游无何，岂暇读城旦。非才更多病，二事可并案。愧烦贤使者，弭节整纷乱。乔侯瑚琏质，清庙尝荐盥。奋髯百吏走，坐变齐俗缓。未遭甘鹢退，并进耻鱼贯。每闻议论馀，凛凛激贪懦。莫邪当自跃，岂复烦炉炭。便应朝秣越，未暮刷燕馆。胡为守故丘，眷恋桑榆暖。为君叩牛角，一咏南山粲。	0
行尽章江庾水滨，南踰梅馆陟嶙峋。城中绍祚千年圣，海外占风九译人。峤岭古来称绝徼，梯山从此识通津。舆琛辇赆无虚岁，徒说周朝白雉驯。	0
初，蜀主之爲太子，高祖爲聘兵部尙書高知言女爲妃，無寵， 蜀主王建廟號高祖。 及韋妃入宮，尤見疏薄，至是遣還家，知言驚仆，不食而卒。 卒，子恤翻。 韋妃者，徐耕之孫也，有殊色，蜀主適徐氏，見而悅之，太后因納於後宮，蜀主不欲娶於母族，託云韋昭度之孫。 韋昭度，唐僖宗時嘗奉制帥蜀，故託言之。 初爲婕妤，累加元妃。 婕妤，音接予。	1
秦帝防胡虏，关心倍可嗟。一人如有德，四海尽为家。往事乾坤在，荒基草木遮。至今徒者骨，犹自哭风沙。	0
步步高如月里攀，拂云枝叶伴云间。开花结子清香远，应似淮南一小山。	0
宇宙迂疏一布衣，谋身毕竟是邪非。能知道义丘山重，定看荣华草芥微。世事悠悠蝴蝶梦，人情扰扰桔槔机。英雄不是违流俗，白雪阳春和自稀。	0
柳汀斜对野人窗，零落衰条傍晓江。正是霜风飘断处，寒鸥惊起一双双。	0
太华峰头玉井莲，开花十丈藕如船。冷比雪霜甘比蜜，一片入口沈痾痊。我欲求之不惮远，青壁无路难夤缘。安得长梯上摘实，下种七泽根株连。	0
初，吐蕃贊普器弩悉弄尙幼，論欽陵兄弟用事，皆有勇略，諸胡畏之。欽陵居中秉政，諸弟握兵分據方面，贊婆常居東邊，爲中國患者三十餘年。器弩悉弄浸長， 長，知兩翻。 陰與大臣論巖謀誅之。會欽陵出外，贊普詐云出畋，集兵執欽陵親黨二千餘人，殺之，遣使召欽陵兄弟，欽陵等舉兵不受命。贊普將兵討之，欽陵兵潰，自殺。夏四月，贊婆帥所部千餘人   來降， 使，疏吏翻。將，卽亮翻。帥，讀曰率。降，戶江翻。考異曰：實錄：贊婆及其兄弟莽布支等來降，以莽布支爲左羽林衞員外大將軍，封安國公。按贊婆弟名悉多于敷論。明年，吐蕃將麴莽布支寇涼州，與唐休璟戰。未詳實錄所云。今刪去。 太后命左武衞鎧曹參軍郭元振與河源軍大使夫蒙令卿將騎迎之， 夫蒙，姓也。姓譜，夫蒙，羌複姓，後秦有建威將軍夫蒙大羌。 以贊婆爲特進歸德王。欽陵子弓仁，以所統吐谷渾七千帳來降，拜左玉鈐衞將軍酒泉郡公。	1
梁间燕子为喃喃，故下珠帘未放还。料得无声如反舌，不应留落在人间。	0
健碧缤缤叶，斑红浅浅芳。幽香空自秘，风肯秘幽香。	0
我病方吟越，君行已过湖。去应缘直道，哭不为穷途。亚竹寒惊牖，空堂夜向隅。暗魂思背烛，危梦怯乘桴。坐痛筋骸憯，旁嗟物候殊。雨蒸虫沸渭，浪涌怪睢盱。索绠飘蚊蚋，蓬麻甃舳舻。短檐苫稻草，微俸封渔租。泥浦喧捞蛤，荒郊险斗貙。鲸吞近溟涨，猿闹接黔巫。芒屩泅牛妇，丫头荡桨夫。酢醅荷裹卖，醨酒水淋沽。舞态翻鸲鹆，歌词咽鹧鸪。夷音啼似笑，蛮语谜相呼。江郭船添店，山城木竖郛。吠声沙市犬，争食墓林乌。犷俗诚堪惮，妖神甚可虞。欲令仁渐及，已被疟潜图。膳减思调鼎，行稀恐蠹枢。杂莼多剖鳝，和黍半蒸菰。绿粽新菱实，金丸小木奴。芋羹真暂淡，䶉炙漫涂苏。炰鳖那胜羜，烹鯄只似鲈。楚风轻似蜀，巴地湿如吴。气浊星难见，州斜日易晡。通宵但云雾，未酉即桑榆。瘴窟蛇休蛰，炎溪暑不徂。伥魂阴叫啸，鵩貌昼踟蹰。乡里家藏蛊，官曹世乏儒。敛缗偷印信，传箭作符繻。椎髻抛巾帼，镩刀代辘轳。当心鞙铜鼓，背弝射桑弧。岂复民氓料，须将鸟兽驱。是非浑并漆，词讼敢研朱。陋室鸮窥伺，衰形蟒觊觎。鬓毛霜点合，襟泪血痕濡。倍忆京华伴，偏忘我尔躯。谪居今共远，荣路昔同趋。科试铨衡局，衙参典校厨。月中分桂树，天上识昌蒲。应召逢鸿泽，陪游值赐酺。心唯撞卫磬，耳不乱齐竽。海岱词锋截，皇王笔阵驱。疾奔凌騕袅，高唱轧吴歈。点检张仪舌，提携傅说图。摆囊看利颖，开颔出明珠。并取千人特，皆非十上徒。白麻云色腻，墨诏电光粗。众口贪归美，何颜敢妒姝。秦台纳红旭，酆匣洗黄垆。谏猎宁规避，弹豪讵嗫嚅。肺肝憎巧曲，蹊径绝萦迂。誓遣朝纲振，忠饶翰苑输。骥调方汗血，蝇点忽成卢。遂谪栖遑掾，还飞送别盂。痛嗟亲爱隔，颠望友朋扶。狸病翻随鼠，骢羸返作驹。物情良徇俗，时论太诬吾。瓶罄罍偏耻，松摧柏自枯。虎虽遭陷阱，龙不怕泥涂。重喜登贤苑，方欣佐伍符。判身入矛戟，轻敌比锱铢。驿骑来千里，天书下九衢。因教罢飞檄，便许到皇都。舟败罂浮汉，骖疲杖过邘。邮亭一萧索，烽候各崎岖。馈饷人推辂，谁何吏执殳。拔家逃力役，连锁责逋诛。防戍兄兼弟，收田妇与姑。缣缃工女竭，青紫使臣纡。望国参云树，归家满地芜。破窗尘??，幽院鸟呜呜。祖竹丛新笋，孙枝压旧梧。晚花狂蛱蝶，残蒂宿茱萸。始悟摧林秀，因衔避缴芦。文房长遣闭，经肆未曾铺。鹓鹭方求侣，鸱鸢已嚇雏。徵还何郑重，斥去亦须臾。迢递投遐徼，苍黄出奥区。通川诚有咎，湓口定无辜。利器从头匣，刚肠到底刳。薰莸任盛贮，稊稗莫超踰。公干经时卧，钟仪几岁拘。光阴流似水，蒸瘴热于炉。薄命知然也，深交有矣夫。救焚期骨肉，投分刻肌肤。二妙驰轩陛，三英咏裤襦。李多嘲蝘蜓，窦数集蜘蛛。数子皆奇货，唯予独朽株。邯郸笑匍匐，燕蒯受揶揄。懒学三闾愤，甘齐百里愚。耽眠稀醒素，凭醉少嗟吁。学问徒为尔，书题尽已于。别犹多梦寐，情尚感凋枯。近喜司戎健，寻伤掌诰徂。士元名位屈，伯道子孙无。旧好飞琼翰，新诗灌玉壶。几催闲处泣，终作苦中娱。廉蔺声相让，燕秦势岂俱。此篇应绝倒，休漫捋髭须。	0
契丹主聞帝卽位，以通事耿崇美爲昭義節度使，高唐英爲彰德節度使，崔廷勳爲河陽節度使，以控扼要害。 昭義軍，潞州；彰德軍，相州；河陽軍，孟州。帝自太原西南出兵，潞州，兵衝也；自潞州東下壼關，則至相州；南下太行，則至孟州；故皆命將控扼。	1
西陵古江口，远见东扬州。渌水不同泛，春山应独游。寻僧白岩寺，望月谢家楼。宿昔心期在，人寰非久留。	0
赵茂写我真，今朝喜重见。相望十五载，容貌尽更变。恰如逢故人，省认向时面。自怜岁月去，亟若弦上箭。其间忧与病，往往几历遍。寒暑外侵薄，思虑内萦缠。幻形类草木，孰能永葱茜。发幸才半白，登临未衰勌。逍遥溪复壑，安稳寝并膳。十年每一画，能用几何绢。会看乌帽下，满垂银色线。莫嫌老易来，身健尽堪羡。赖有难画者，炎天飞雪片。浩劫且长存，那随时序转。	0
曾买江天著钓船，夜深波浪拍船舷。祇今耳畔闻风雨，恰似当年逢底眠。	0
閏月，丙戌朔，史憲誠奏遣其子副大使唐都知兵馬使亓志紹將兵二萬五千趣德州討李同捷。 幵，苦堅翻。按考異從亓，當音渠之翻。二音皆姓也。趣，七喩翻。考異曰：實錄或作于志沼，或作幵志沼，或作亓志紹，舊紀作幵志紹。新紀傳作亓志沼，今從之。據考異，紹當作沼。 時憲誠欲助同捷，唐泣諫，且請發兵討之；憲誠不能違。	1
母德思齐盛，天心奋豫初。青晖凝辇路，佳气拥宸居。	0
武帝初崩， 章：甲十五行本作初，武帝崩；乙十一行本同；孔本同；退齋校同。 賜諸侯王璽書。 左傳：襄公在楚，季武子使公冶問璽書，追而與之，蓋君臣通用也；秦漢以來，惟至尊以爲信。 燕王旦得書不肯哭，曰：璽書封小， 張晏曰：文小則封小。 京師疑有變。遣幸臣壽西長孫縱之王孺等之長安， 蘇林曰：壽西，姓；長，名。師古曰：之，往也。 以問禮儀爲名，陰刺候朝廷事。 刺，七亦翻，探也。 及有詔褒賜旦錢三十萬，益封萬三千戶，旦怒曰：我當爲帝，何賜也！遂與宗室中山哀王子長齊孝王孫澤等結謀， 中山哀王昌，靖王勝子。齊孝王將閭，悼惠王肥子。 詐言以武帝時受詔，得職吏事，脩武備，備非常。 如淳曰：諸侯不得治民與職事，是以詐言受詔，得知職事，發兵爲備也。 郞中成軫謂旦曰：大王失職，獨可起而索， 姓譜：成姓本自周文王，成伯之後，周有成肅公；又楚有令尹成得臣。師古曰：失職，謂當爲漢嗣而不被用也。索，求也，音山客翻。 不可坐而得也。大王壹起，國中雖女子皆奮臂隨大王。旦卽與澤謀，爲姦書，言：少帝非武帝子，大臣所共立；天下宜共伐之！使人傳行郡國以搖動百姓。澤謀歸發兵臨菑， 臨菑，齊郡太守靑州刺史治所。 殺靑州刺史雋不疑。 雋，辭兗翻。 旦招來郡國姦人，賦斂銅鐵作甲兵，數閱其車騎材官卒，發民大獵以講士馬，須期日。 師古曰：講，習也。須，待也。余謂澤歸臨菑謀舉兵，故旦閱兵以待期。數，所角翻；下同。 郞中韓義等數諫旦，旦殺義等凡十五人。會缾侯成知澤等謀， 成，菑川靖王之子。班志，缾，侯國，屬瑯琊郡。缾，步丁翻。 以吿雋不疑。八月，   不疑收捕澤等以聞。天子遣大鴻臚丞治， 續漢志：大鴻臚丞，秩千石。臚，陵如翻。 連引燕王。有詔，以燕王至親，勿治；而澤等皆伏誅。遷雋不疑爲京兆尹。 百官表：武帝太初元年，改右內史爲京兆尹。張晏曰：地絕高曰京。左傳曰：莫之與京。十億曰兆。尹，正也。師古曰：京，大也；兆者，衆數；言大衆所在，故云京兆也。酈道元曰：尹，正也，所以董正京畿率先百郡也。孔穎達曰：釋詁文曰：萬億曰兆。如依算法，億之數有大小二法：其小數以十爲等，十萬爲億，十億爲兆也；其大數以萬億爲等，萬至萬，是萬之爲億；又從億而數至萬億曰兆，億億曰秭。兆，在億秭之間。	1
湘是相分义，漓为离别名。	0
古树暗朱门，空阶篆藓痕。昔容万间屋，今止数家村。泉少池因废，田荒廪尚存。遗书零落尽，身愧史迁孙。	0
湘東王繹以霸先爲豫州刺史，領豫章內史。	1
酒斗公家物，规摹取自然。无时挹香酎，有象挂高天。绿玉烧为撇，黄金打作船。何如学嘉量，深注瓦樽前。	0
壬午，大赦。	1
物情通万象，达者便忘机。各具含灵性，狐疑有是非。知天修福惠，如日瑩光辉。认取好歧路，恶去善相依。	0
偏倚绣床愁不起，双垂玉箸翠鬟低。卷帘相待无消息，夜合花前日又西。	0
风雨沧洲暮，一帆今始归。自云发南海，万里速如飞。初谓落何处，永将无所依。冥茫渐西见，山色越中微。谁念去时远，人经此路稀。泊舟悲且泣，使我亦沾衣。浮海焉用说，忆乡难久违。纵为鲁连子，山路有柴扉。	0
怅怀往事我何知，作兴重来触绪非。无地可畦家十口，萧然相对欲谁归。	0
南国谁云贵公子，肯共野人葵苋盘。独许二毛有句眼，仍怜九死坐儒冠。自知胸次丘壑在，敢负海门天水宽。后夜淮南一杯酒，白头付与菊花团。	0
盧�秉政，知上必更立相， 相，息亮翻。 恐其分己權，乘間薦吏部侍郞關播儒厚，可以鎭風俗； 間，古莧翻。 丙辰，以播爲中書侍郞同平章事。 考異曰：舊播傳曰：播爲吏部侍郞，轉刑部尙書。十月，拜銀靑光祿大夫中書侍郞同中書門下平章事。今實錄自吏部侍郞爲相，與傳不同。疑傳誤。明年罷相，乃改刑部尙書。 政事皆決於�，播但斂袵無所可否。上嘗從容與宰相論事，播意有所不可，起立欲言，�目之而止。還至中書，�謂播曰：以足下端慤少言，故相引至此，曏者柰何發口欲言邪！播自是不復敢言。 從，千容翻。少，詩沼翻。復，扶又翻。	1
丕显文王，之德之纯。亦有太姒，式扬徽音。维册维宝，乃玉乃金。伊谁从之，一人事亲。	0
晉昌節度使趙在禮入朝， 自長安入朝于大梁。 其裨將留長安者作亂，節度副使建人李肅討誅之，軍府以安。	1
国香沦落在天涯，常畏人知使护遮。雅韵曾翻西掖砌，佳名宜亚子亭花。野僧好事勤栽植，北客思乡倍叹嗟。安得花前还醉倒，可怜不属五侯家。	0
晨起满闱雪，忆朝阊阖时。玉座分曙早，金炉上烟迟。飘散云台下，凌乱桂树姿。厕迹鸳鹭末，蹈舞丰年期。今朝覆山郡，寂寥复何为。	0
春来频到宋家东，垂袖开怀待好风。莺藏柳闇无人语，惟有墙花满树红。深院无人草树光，娇莺不语趁阴藏。等闲弄水浮花片，流出门前赚阮郎。	0
雨绝春风和，沉栖慕遐瞩。野火开丛荆，遥岑路径熟。极顶如掌平，群峰四环矗。人言古观基，突兀此有屋。半岭汲饷劳，跻攀怨僮仆。一朝风霆怒，捲落置前麓。至今五云宫，宛在平原曲。年代远莫稽，儿童记樵牧。每闻风雨时，钟声隐岩谷。披寻杳无迹，灵境信非俗。苔花蚀碎瓦，字迹不可读。居人传神奇，客子骇心目。振襟坐危磐，阆风想晞沐。转石落悬岩，砰雷震山腹。徘徊不能去，登览兴未足。一笑下田家，题诗寄游躅。	0
甘露元年丙子二五六是年六月，改元。	1
幽州總管陰壽帥步騎十 章：十二行本十作數；乙十一行本同；孔本同。 萬出盧龍塞，擊高寶寧。寶寧求救於突厥，突厥方禦隋師，不能救。庚辰，寶寧棄城奔磧北， 磧，七迹翻。 和龍諸縣悉平。壽設重賞以購寶寧，又遣人離其腹心；寶寧奔契丹，爲其麾下所殺。 高寶寧自齊末據和龍，至是敗滅。契，欺訖翻，又音契。	1
竹性本孤洁，况在祇园中。经年荫华宇，永日吟清风。心虚大道合，干直贤人同。雪霜任摧挫，寒姿独青葱。	0
冀州人殺契丹刺史何行通，推牢城指揮使張廷翰知州事。廷翰，冀州人，符習之甥也。 符習，成德將，歷事唐莊宗及明宗。	1
趁拍舞初筵。柳袅春烟。街头桃李莫争妍。家本凤楼高处住，锦瑟华年。不用抹繁弦。歌韵天然。天教独立百花前。但愿人如天上月，三五团圆。	0
双剑齐飞下九渊，更惊白璧堕黄泉。世间何用知非福，独立斜阳意惘然。	0
雪满原野白，戎装出盘游。挥鞭布猎骑，四顾登高丘。兔起马足间，苍鹰下平畴。喧呼相驰逐，取乐销人忧。舍此戒禽荒，微声列齐讴。鸣鸡发晏堌，别雁惊涞沟。西行有东音，寄与长河流。	0
是歲，漢大司馬琬以病固讓州職於大將軍禕，漢主乃以禕爲益州刺史，以侍中董允守尙書令，爲禕之副。	1
江南车盖走燕山，老子旁观袖手閒。见说新诗题甲子，桃源元只在人间。	0
幽室锁妖艳，无人兰蕙芳。春风三十载，不尽罗衣香。	0
春，正月，庚寅，立皇弟休範爲順陽王，休若爲巴陵王。戊戌，立皇子子尙爲西陽王。	1
壬申，徙宋王元嘉爲徐王。	1
貞觀二年戊子六二八	1
丞相辟书新，秋关独去人。官离芸阁早，名占甲科频。水驿迎船火，山城候骑尘。湖边寄家久，到日喜荣亲。	0
老来犹未返林泉，终日区区亦可怜。拟扣玄关求至道，喜披云笈探真筌。他时使我离尘境，今日由君结妙缘。莫谓骨凡难变化，丹成鸡犬尚升仙。	0
奂奂新宫，礼乐其融。尔德惟贤，尔□维忠。为忠以公，斯筵是同。人之醉我，与我延宾。奂奂新宫，既奂而轮。其固如山，其俨如云。其寝斯安，□□□分。我既考落，以燕群臣。奂奂新宫，既祭既延。我□□镛，于以醉贤。有礼无愆，我有斯宫。斯宫以安，康后万年。	0
老怀不知春，但爱远峰碧。乘高恣遐观，未快双目击。稍为松根坐，遂与参井逼。女娲补天馀，坠此百鍊石。摩挲苍藓痕，上有鸦沿迹。引觞起自斟，盏面不容滴。举头挽飞云，颇觉天半窄。追随二三子，顾我独衰白。向来舞雩春，胜践同今昔。偶忘千岁忧，共此一笑适。	0
竹底衙人吏，花间押簿书。	0
宕昌王梁彌怱遣子彌黃入見于魏。 宕，徒浪翻。見，賢遍翻。 宕昌，羌之別種也。羌地東接中國，西通西域，長數千里， 長，直亮翻。 各有酋帥，部落分地，不相統攝；而宕昌最強，有民二萬餘落，諸種畏之。 北史曰：宕昌蓋三苗之胤。杜佑曰：其界自仇池以西，東西千里；席水以南，南北八百里，地多山阜。宕，徒浪翻。酋，慈由翻。帥，所類翻。種，章勇翻。	1
缭绕宫墙围禁林，半开阊阖晓沈沈。天晴更觉南山近，月出方知西掖深。病对词头惭彩笔，老看镜面愧华簪。自嫌野物将何用，土木形骸麋鹿心。	0
悬壁万仞馀，江流绕其趾。仰视不见天，森秀拔地起。中洞既深豁，旁窦皆奇诡。惜哉题识多，苍玉半镵毁。安得巨灵凿，永削崖谷耻。缅怀两伏波，往事可追纪。铜柱戍浪泊，楼船下湟水。时异非一朝，地去亦万里。山头博德庙，今为文渊矣。谓予诗弗信，君请订诸史。	0
五兵勿用，万国咸安。告功圆盖，受命云坛。乐鸣凤律，礼备鸡竿。神光欲降，众目遐观。	0
春看玫瑰树，西邻即宋家。门深重暗叶，墙近度飞花。影拂桃阴浅，香传李径斜。靓妆愁日暮，流涕向窗纱。	0
归来闾里问高年，此日惟公五福全。三世儒科身及见，四经乡饮众推先。安时不恨青衫晚，适意还欣綵服鲜。终始哀荣无可憾，想应含笑入黄泉。	0
聪老才堪将，髡缁意未平。僧中能结客，禅外又谈兵。喜听诗家话，多知虏地情。何当长须发，遣戍国西营。	0
日长残雪滴高檐，院静人閒风度帘。可是岁华随日好，故应愁恨逐春添。	0
指似青童折海棠，繁枝仍要艳花房。痴眉騃眼生疏手，颤脱花房闷一场。	0
史炤釋文曰：漳水在陽平東北。山海經云：漳水出荆山，南注于沮水。余按炤因通鑑本文知漳水在陽平東北，而又引沮漳之漳水雜以爲釋，習之而不察甚矣。魏文帝分魏郡置陽平郡，治館陶。	1
新诗盈道路，清韵似敲金。调格江山峻，功夫日月深。蜀笺方入写，越客始消吟。后辈难知处，朝朝枉用心。	0
几度诗狂欲上天。	0
魏封皇子儒爲燕王，公爲吳王。	1
六年己巳一八九	1
仓黄禁陌夜飞戈，南去人稀北去多。自古胡沙埋皓齿，不堪重唱蓬蓬歌。	0
先农播种，九谷务滋。灵坛致享，良耜陈仪。吉日惟亥，运属纯熙。乐之作矣，神其格思。	0
十七年庚辰四四○	1
冷曹孤宦本相宜，山在墙南落照时。洗竹浇莎足公事，一来赢写一联诗。	0
丁卯，以中書監王亮爲尙書令，相國左長史王瑩爲中書監，吏部尙書沈約爲尙書僕射，長兼侍中范雲爲散騎常侍吏部尙書。	1
突厥毗伽可汗爲其大臣梅錄啜所毒， 厥，九勿翻。伽，求迦翻。可，從刊入聲。汗，音寒。啜，陟劣翻。 未死，討誅梅錄啜及其族黨。旣卒，子伊然可汗立，尋卒，弟登利可汗立， 卒，子恤翻。舊史曰：登利，華言果報也。考異曰：舊傳，伊然立，詔宗正卿李詮弔祭，册立伊然，爲立碑廟。無幾，伊然病卒，又立其弟爲登利可汗。按張九齡集敕登利可汗書云：今又遣從叔金吾大將軍佺弔祭。又云，建碑立廟，貽範紀功。然則吿喪時登利已立矣。實錄詮亦作佺。 庚戌，來吿喪。	1
蜀孫漢韶將兵二萬攻鳳州，軍于固鎭，分兵扼散關以絕援路。 何重建請扼散關，猶慮契丹威令行於關西，能發援兵也。至是，契丹歸北，中國無主，雖出兵取岐雍可也，何必扼散關乎！	1
石岸盘危磴，烟和晓日浓。长桐应待凤，占水必藏龙。老树藤多附，层崖路莫从。平矶看浪没，峭壁任苔封。箫韵生群籁，岚光簇众峰。何时有达士，栖此信疏慵。	0
黄鸡晓唱玲珑曲。人生两鬓无重绿。官柳系行舟。相思独倚楼。来时花未发。去后纷如雪。春色不堪看。萧萧风雨寒。	0
午阴蒙密路萦纡，两两丽黄对引雏。自可曲肱惊短梦，南山丛薄有于菟。	0
已刻溪西志，潸然泪满袪。轲丧嫌后侈，参养要前馀。甫里送锦缆，馆头迎布车。为题枫叶往，虫籀不成书。	0
行尽平冈十里间，好山迎我翠相环。九疑更在云深处，祇恐天高不可攀。	0
木偶漂漂无定踪，归来依旧叹途穷。与君趋向元相似，涉世行藏略不同。纵使寒松生涧底，也胜泽雉蓄樊中。一丘一壑平生愿，他日俱为桑苧翁。	0
山轩斜透山南月，坐看天边桂影移。圆扇矮床凉透骨，匆匆无奈上朝时。	0
夏，四月，戊子，爵乳母王聖爲野王君。	1
故园何处在，零落五湖东。日暮无来客，天寒有去鸿。大河冰彻塞，高岳雪连空。独夜悬归思，迢迢永漏中。	0
人家依古木，鸡犬乱山深。积雪暗犹壮，寒云晚易阴。断荷攲冻水，孤月战风林。稍稍栖乌定，饥啼何处禽。	0
倚危楼、一笛翠屏空，万里见天心。度野光清峭，晴峰涌日，冷石生云。帘卷小亭虚院，无地不花阴。径曲知何处，春水泠泠。啸傲柴桑影里，且怡颜莫问，谁古谁今。任燕留鸥住，聊复慰幽情。爱吾庐、点尘难到，好林泉、都付与闲人。还知否，元来卜隐，不在山深。	0
乐羊振归旅，光艳充国都。矜心激盛气，奋若长虹舒。君王劳军罢，为出一箧书。避席再拜跪，功非臣所图。不待一盈箧，寸书已有馀。成功在主君，斯语不可诬。	0
吳主封太子�及其三弟皆爲王， �弟名�，�音如兕觥之觥。次名壾，壾音如草莽之莽。次名�。�音如褒衣下寬大之褒。皆吳主休自作名字。 立妃滕氏爲皇后。	1
丁卯，義王玼薨。 玼，玄宗子。玼，音此，又且禮翻。	1
千古铜台今莫问。流水浮云，歌舞西陵近。烟柳有情开不尽。东风约定年年信。天与麟符行乐分。带缓球纹，雅宴催云鬓。翠雾萦纡销篆印。筝声恰度秋鸿阵。	0
圣贤用策宁相远，千载毫釐竟不差。四皓当年安汉嗣，五王今日复唐家。	0
雪巘云林共莽然，世间那有此江天。晓樯搀日何时到，夜柁鸣风几夕眠。閒卜家书灯似粟，略开旅抱酒如泉。轻鸥飞下仍飞去，汝在江湖是散仙。	0
一住寒山万事休，更无杂念挂心头。闲于石壁题诗句，任运还同不系舟。	0
花如窈窕人，宛在水中沚。当轩有馀妍，终日玩芳蘤。池清藻压枝，波动鱼争蕊。锦帐想含春，归心浩然起。	0
摇落秋天酒易醒，凄凄长似别离情。黄昏倚柱不归去，肠断绿荷风雨声。	0
秘图山上古姚州，山色江光簇画楼。更鼓分明庭少事，桁杨閒冷狱无囚。民言总信清如水，天赐常教大有秋。人物襟怀何洒落，词章翰墨更风流。朝廷久合登刘向，父老知难挽邓侯。翠窦新泉探静乐，公名长与此泉流。	0
京华汩没易忘归，欲去还如鸟著?。但见朝臣均佚诏，未闻御制送行诗。执殳昔慕前驱伯，弃扇今如失宠姬。白首渔翁空感慨，当时饯客半皋夔。	0
秋浦锦驼鸟，人间天上稀。山鸡羞渌水，不敢照毛衣。	0
花时不是偏愁我，好事应难总取他。已被诗魔长役思，眼中莫厌早梅多。	0
君家旧淮水，水上到扬州。海树青官舍，江云黑郡楼。东南随去鸟，人吏待行舟。为报吾兄道，如今已白头。	0
视草名臣奉汉祠，祝禖才胜长卿迟。诗成雅类占宜芾，乐阕欣同梦射罴。宫殿肄仪临百子，神明歆德荐三釐。凌晨拜胙归天阙，杲日煌煌照上枝。	0
孫恩因民心騷動，自海島帥其黨殺上虞令， 上虞縣，自漢以來屬會�郡，西北距郡城百餘里。帥，讀曰率。 遂攻會�。會�內史王凝之，羲之之子也，世奉天師道， 天師道，卽張道陵之所傳也。會，工外翻。 不出兵，亦不設備，日於道室�顙跪呪。 道室，奉道之室也。�，音啓。 官屬請出兵討恩，凝之曰：我已請大道，借鬼兵守諸津要，各數萬，賊不足憂也。及恩漸近，乃聽出兵，恩已至郡   下。甲寅，恩陷會�，凝之出走，恩執而殺之，幷其諸子。凝之妻謝道蘊，奕之女也，聞寇至，舉措自若，命婢肩輿，抽刀出門，手殺數人，乃被執。 被，皮義翻。 吳國內史桓謙臨海太守新秦王崇 晉書作新蔡王崇。崇，汝南王祐之曾孫，自其祖父以來，嗣新蔡國封。秦，當作蔡。 義興太守魏隱皆棄郡走。於是會�謝鍼吳郡陸瓌吳興丘尩 鍼，其廉翻。瓌，姑回翻。尩，烏光翻。 義興許允之臨海周胄永嘉張永等及東陽新安凡八郡人，一時起兵，殺長吏以應恩，旬日之中，衆數十萬。吳興太守謝邈永嘉太守司馬逸嘉興公顧胤南康公謝明慧黃門郞謝沖張琨中書郞孔道等皆爲恩黨所殺。邈沖，皆安之弟子也。時三吳承平日久，民不習戰，故郡縣兵皆望風奔潰。	1
满壁蚕丛墨未昏，牵情一夜役吟魂。舟掀波浪经巫峡，袖扑云烟度剑门。九折乍惊身出险，三声犹似耳闻猿。无端一事留遗恨，欠觅浣花溪上村。	0
江水灌稻田，饥年稻亦熟。舟中爱桑麻，日午因成宿。相承几十代，居止连茅屋。四邻不相离，安肯去骨肉。书生说太苦，客路常在目。纵使富贵还，交亲几坟绿。	0
南州名酒，北园珍果，都与黄香为寿。风流文物是家传，睨血指、旁观袖手。东风消息，西山爽气，总聚君家户牖。旧时曾识玉堂仙，在帝所、频开荐口。	0
癸亥，魏主珪還自豺山，罷尙書三十六曹。 魏三十六曹始見於一百九卷隆安元年。	1
旧雨新更寒，昼歇夜复陨。我行十日泥，屦迹故未泯。吟声正酸苦，已似琴促轸。更遭雪作祟，不由弦不紧。与公无诗债，何得便见窘。半生领盛名，一面辱倾囷。眼底过浮云，谁见柳下悯。觅句许奇险，有底恼肝肾。开怀爱我多，落笔为渠尽。独怜禾头湿，可欢不可哂。	0
万化一朝尽，穷泉悲此君。如何丹灶术，能误紫芝焚。不遂苍生望，空留封禅文。远年随逝水，真气尽浮云。山闭龙蛇蛰，林寒麋鹿群。伤心载酒地，仙菊为谁薰。	0
烛花吹尽篆烟青。长波拍枕鸣。西风吹断雁鸿声。离人梦暗惊。乡思动，旅愁生。谁知此夜情。乱山重叠拥孤城。空江月自明。	0
丞相亮奉喪還成都，以李嚴爲中都護，留鎭永安。	1
谁能胸次浇今古，老去蓬茅杂榛莽。朴遫已甘无足数。品题忽及乃君馀，顿觉焦枯得时雨。	0
青女初晴，向丑梢枯干，幻出妍姿。休烦苑吏剪彩，别有神司。东皇太乙，敕瑶姬、淡傅胭脂。还似得、华清汤暖，薄绡半卸冰肌。应笑楚宫痴绝，略施朱则个，便妒蛾眉。唐人更无籍在，浪比红儿。祥云难聚，且丁宁、铁笛轻吹。拼醉倒，花间一霎，莫教绛雪离披。	0
青阙朝初退，白云遥在天。非关取雷雨，故欲伴神仙。泛滟鹓池曲，飘飖琐闼前。犹多远山意，幸入侍臣篇。	0
武库分帷幄，儒衣事鼓鼙。兵连越徼外，寇尽海门西。节比全疏勒，功当雪会稽。旌旗回剡岭，士马濯耶溪。受律梅初发，班师草未齐。行看佩金印，岂得访丹梯。	0
潇潇寒庭，深院绣盖，佳人就中娇小。半额装成，纤腰浴罢，初著铢衣缥缈。徐整鸾钗，向凤鉴、低徊斜照。情态方浓，憨痴不管，绿稀红老。阆苑春回花枝少。漫微步、芳丛频绕。密意难窥，幽欢未讲，时把琵琶抱。但多才强傅粉，何须用、千金买笑。一枕春酲，笑巫阳、朝云易晓。	0
从我奔驰走四方，清贫殊不厌糟糠。黔娄环堵贫常醉，寿母高堂老亦康。夷险百为吾有命，穷通一意子真刚。今年生日心无事，好为儿孙举寿觞。	0
择友如淘金，沙尽不得宝。结交如乾银，产竭不成道。我生四十年，相识苦草草。多为势利朋，少有岁寒操。通财能几何，闻善宁相告。茫然同夜行，中路自不保。常恐管鲍情，参差忽终老。今来既见君，青天无片云。语直瑟弦急，行高山桂芬。约我为交友，不觉心醺醺。见义必许死，临危当指囷。无令后世士，重广孝标文。	0
词赋曾誇鸀鳿流，果为名误别沧洲。虽蒙静置疏笼晚，不似闲栖折苇秋。自昔稻粱高鸟畏，至今圭组野人雠。防徽避缴无穷事，好与裁书谢白鸥。	0
茫茫六合生万灵，周公孔子留贤名。伊余志尚未著调，秋风拔剑东门行。金龟典酒知是谁，逢君使我抬双眉。眼前万事不足问，要须醉倒高阳池。	0
门前杨柳二三月，枝条绿烟花白雪。呼僮羁我果下骝，欲寻南冈一散愁。缘冈初日沟港净，与我门前绿相映。隔淮仍见袅袅垂，伫立怊怅去年时。杏花园西光宅路，草暖沙晴正好渡。兴尽无人楫迎我，却随倦鸦归薄暮。	0
天静终南高，俯映江水明。有若蓬莱下，浅深见澄瀛。群峰悬中流，石壁如瑶琼。鱼龙隐苍翠，鸟兽游清泠。菰蒲林下秋，薜荔波中轻。山戛浴兰阯，水若居云屏。岚气浮渚宫，孤光随曜灵。阴阴豫章馆，宛宛百花亭。大君及群臣，宴乐方嘤鸣。吾党二三子，萧辰怡性情。逍遥沧洲时，乃在长安城。	0
浙东十载歌丰登，去年水旱俄相乘。吾州何幸得一熟，四野绝闻愁叹声。田畴二月土膏动，树头布谷争飞鸣。田家饱食苦无事，雨后一犁方对耕。敢意使君亲劝率，千骑晓作田间行。老农感激前致语，使君不用忧西成。腊中昨已见三白，今日还逢甲子晴。年丰谷贱定可卜，仓箱会见如坻京。但愿使君对春色，莫负花前双玉瓶。人生适意未易得，况复时节遭升平。要须拚与宾客醉，无使旁人笑独醒。	0
摘来鹤顶珠犹湿，点出龙睛泪未乾。若使太真知此味，荔支应不到长安。	0
水国不堪旱，斯民生甚微。直至葭菼少，敢言鱼蟹肥。我到荒村无食啖，对案又非梁谢览。况是乾苗结子疏，归时祗得藜羹糁。	0
日望衡门处，心知汉水濆。偶乘青雀舫，还在白鸥群。间气生灵秀，先朝翼戴勋。藏弓身已退，焚稿事难闻。旧业成青草，全家寄白云。松萝长稚子，风景逐新文。山带寒城出，江依古岸分。楚歌悲远客，羌笛怨孤军。鼎罢调梅久，门看种药勤。十年犹去国，黄叶又纷纷。	0
冕服在御，坛壝有仪。陟降左右，天惟显思。	0
兔葵摇曳雨濛濛，尚有夭桃出旧丛。轻簿不禁三月浪，飘零常恨五更风。燕泥乱啄粘香蕊，渔艇犹疑趁落红。惆怅眼前兴废事，灵云今已悟真空。	0
初，毅季父鎭之閒居京口，不應辟召，常謂毅及藩曰：汝輩才器，足以得志，但恐不久   耳。我不就爾求財位，亦不同爾受罪累。 累，力瑞翻。 每見毅藩導從到門，輒詬之。 從，才用翻。詬，許候翻，又古侯翻，罵也。 毅甚敬畏，未至宅數百步，悉屛儀衞， 屛，必郢翻。 與白衣數人俱進。及毅死，太尉裕奏徵鎭之爲散騎常侍光祿大夫， 散，悉亶翻。騎，奇寄翻。 固辭不至。	1
可笑寒山道，而无车马踪。联溪难记曲，叠嶂不知重。泣露千般草，吟风一样松。此时迷径处，形问影何从。	0
禕之初下獄，睿宗爲之上疏申理， 下，遐嫁翻。爲，于僞翻。上，時掌翻。 親友皆賀之，禕之曰：此乃所以速吾死也。臨刑，沐浴，神色自若，自草謝表，立成數紙。麟臺郞郭翰 光宅改秘書郞爲麟臺郞。 太子文學周思鈞 太子宮司經局有太子文學一人，正六品，掌侍奉文章。 稱歎其文。太后聞之，   左遷翰巫州司法，思鈞播州司倉。 貞觀八年，以辰州龍標縣置巫州；九年，以隋牂柯郡牂柯縣置播州。舊志：巫州，京師南四千一百九十七里，東都三千九百里。播州，京師南四千四百五十里，東都四千九百六十里。	1
擒虎戈矛满六宫，春花无树不秋风。苍惶益见多情处，同穴甘心赴井中。	0
与客东来欲试茶，倦投松石坐攲斜。暗香一阵连风起，知有蔷薇涧底花。	0
不择南州尉，高堂有老亲。楼台重蜃气，邑里杂鲛人。海暗三山雨，花明五岭春。此乡多宝玉，慎莫厌清贫。	0
寒重难为坐，宵长可奈眠。老天不解事，特地闰今年。风助蛩声苦，霜和月色妍。抱衾成百感，嚼句忆坡仙。	0
夫子当时议逸民，举皆未必见其真。唯吾无可无不可，所以巍然号圣人。	0
灰飞嶰谷，佩解江干，庾岭寒轻梅瘦。水面吞蟾，山光暗斗。物色盈枝依旧。凭暖危阑久。有清香旖旎，却沾襟袖。赋情□、窥人艳冷，更是殷勤，忍重回首。谁知道，春归院落，缤纷雪飞鸳甃。须谢化机爱惜，碎璧铺酥，肯把飞英僝僽。念念瑶珂，乘飙烟浦，送别犹携纤手。馥郁盈芳酒。临妆罢、一点眉峰伤皱。又只恐、□收梦断，管凄风怨，晓催银漏。残金兽。参横月堕归时候。	0
海内昔凋瘵，天网斯浡潏。龟灵启圣图，龙马负书出。大哉明德盛，远矣彝伦秩。地敷作乂功，人免为鱼恤。既彰千国理，岂止百川溢。永赖至于今，畴庸未云毕。	0
井底微阳回未回，萧萧寒雨湿枯荄。何人更似苏夫子，不是花时肯独来。	0
落泊云随宿雨开，西风似与早寒催。晓天雁起平沙去，霜岸风鸣败叶来。扰扰劳生移岁月，纷纷过眼旋尘埃。求田问舍真良策，功业应须与命偕。	0
近鬓彩钿云雁细。好客艳、花枝争媚。学双燕、同栖还并翅。我合著、你难分离。这佛面、前生应布施。你更看、蛾眉下秋水。似赛九底、邮他三五二。正闷里、也须欢喜。	0
鲜鲜霜中菊，既晚何用好。扬扬弄芳蝶，尔生还不早。运穷两值遇，婉娈死相保。西风蛰龙蛇，众木日凋槁。由来命分尔，泯灭岂足道。	0
周文育軍少船， 少，詩沼翻。 余孝頃有船在上牢，文育遣軍主焦僧度襲之，盡取以歸，仍於豫章立栅。軍中食盡，諸將欲退，文育不許，使人間行遺周迪書， 間，古莧翻。遺，于季翻。 約爲兄弟。迪得書甚喜，許饋以糧。於是文育分遣老弱乘故船沿流俱下，燒豫章栅，僞若遁去者。孝頃望之，大喜，不復設備。文育由間道兼行，據芊韶， 復，扶又翻。間，古莧翻。據姚思廉梁書，芊韶在巴山界。芊，音千。 芊韶上流則歐陽頠蕭孜，下流則傅泰余孝頃營，文育據其中間，築城饗士，頠等大駭。頠退入泥溪，文育遣嚴威將軍周鐵虎等襲頠，癸巳，擒之。文育盛陳兵甲，與頠乘舟而宴，巡蹠口城下，使其將丁法洪攻泰，擒之。孜孝頃退走。	1
鲁馆名臣子，皇家外弟亲。诗书谋帅旧，金竹剖符新。九郡提封远，一圻甘泽均。纯诚宜报国，抚士爱吾民。	0
丙寅，加平盧節度使李納同平章事。	1
落第愁生晓鼓初，地寒才薄欲何如。不辞更写公卿卷，却是难修骨肉书。御苑早莺啼暖树，钓乡春水浸贫居。拟离门馆东归去，又恐重来事转疏。	0
邠土初成邑，虞宾竟让王。乾符初得位，天弩夜收铓。偃息齐三代，优游念四方。万灵扶正寝，千嶂抱重冈。幽石归阶陛，乔柯入栋梁。火云如沃雪，汤殿似含霜。涧籁添仙曲，岩花借御香。野麋陪兽舞，林鸟逐鹓行。镜写三秦色，窗摇八水光。问云徵楚女，疑粉试何郎。兰芷承雕辇，杉萝入画堂。受朝松露晓，颁朔桂烟凉。岚湿金铺外，溪鸣锦幄傍。倚丝忧汉祖，持璧告秦皇。短景催风驭，长星属羽觞。储君犹问竖，元老已登床。鹤盖趋平乐，鸡人下建章。龙髯悲满眼，螭首泪沾裳。叠鼓严灵杖，吹笙送夕阳。断泉辞剑佩，昏日伴旂常。遗庙青莲在，颓垣碧草芳。无因奏韶濩，流涕对幽篁。	0
晴意久不果，天容今一新。如何半轮日，销却许多云。积雨还休雨，小春真似春。客心君莫问，山鸟亦欣欣。	0
白猿弄清泚，秋入山骨冷。老僧怯凭栏，忽失袈裟影。	0
小雨廉纤早酿寒，清晨来访道家山。寂寥玉座缨香覆，点缀碧岩枫叶丹。地胜七山星有斗，人疑千岁鹤飞还。閒翻洞简寻真诀，脉望难求发似环。	0
陳豨之反也，燕王綰發兵擊其東北。 陳豨反於代，代在燕之西南，故綰擊其東北。 當是時，陳豨使王黃求救匈奴；燕王綰亦使其臣張勝於匈奴，言豨等軍破。張勝至胡，故燕王臧荼子衍出亡在胡，見張勝曰：公所以重於燕者，以習胡事也；燕所以久存者，以諸侯數反， 數，所角翻。 兵連不決也。今公爲燕，欲急滅豨等； 爲，于僞翻。 豨等已盡，次亦至燕，公等亦且爲虜矣。公何不令燕且緩陳豨，而與胡和！事寬，得長王燕； 王，于況翻。 卽有漢急，可以安國。張勝以爲然，乃私令匈奴助豨等擊燕。燕王綰疑張勝與胡反，上書請族張勝。勝還，具道所以爲者；燕王乃詐論他人，脫勝家屬，使得爲匈奴間。 間，古莧翻。 而陰使范齊之陳豨所，欲令久亡，連兵勿決。 欲使之連兵相持，勝負久而不決也。	1
凉月如眉挂柳湾，越中山色镜中看。兰溪三日桃花雨，半夜鲤鱼来上滩。	0
遥怜天上桂华孤，月中何不种两株。唐人此句真绝唱，后来诗人半语无。向来何夕秋风起，吹脱广寒双桂子。落向君家楼阁前，种玉开花今几年。清宵双影写窗户，却兼月里成三树。年年八月九月时，黄金粟缀青瑶枝。秋风吹香入月去，风回却带天香归。容斋仙人为作碑，诚斋老人为作诗。金蟆玉兔已传诵，莫问姮娥知不知。	0
竹宫春祀望神仙，百和烟高杂绛烟。中夜上元来玉座，五云随凤驾珠軿。	0
始立九等之戶， 戶有上中下三等，每等又分上中下，是爲九等。 富者稅其錢，貧者役其力。	1
淮康望夷门，驿舍犹六七。我车嗟已劳，我马亦太逸。朝来天色好，辉焕川上日。郊原莽而苍，生意密如栉。农飧颇顺适，昼气更盈溢。抠衣就鞍鞯，前引以一卒。驰提历湾纡，林木荣枣栗。豁然就平旷，天壤合为一。稍过王务陂，陂长水波阔。惊风摇澎湃，凫鸭语啾唧。却思在江湖，双橹更轻疾。川陆虽不同，吾心两无必。匆匆背乡井，琐琐干禄秩。功名未及试，行役甘于蜜。安得摆羁牵，优游老蓬荜。	0
不似琵琶不似琴。四弦陶写晋人心。指尖历历泉鸣涧，腹上锵锵玉振金。天外曲，月边音。为君转轴拟秋砧。又成雅集相依坐，清致高标记竹林。	0
西塞山边白鹭飞，桃花流水鳜鱼肥。青箬笠，绿蓑衣，春江细雨不须归。	0
汲井向新月，分流入众芳。湿花低桂影，翻叶静泉光。露下添馀润，蜂惊引暗香。寄言养生客，来此共提筐。	0
袁渙得賞賜，皆散之，家無所儲，乏則取之於人，不爲皦察之行， 皦，吉了翻。行，下孟翻。 然時人皆服其淸。時有傳劉備死者，羣臣皆賀，惟渙獨否。	1
翠松三万顷，松雪著神仙。柳院催金钥，江花送玉鞭。晓岩云壁立，晚棹浪规圆。未了醉翁事，重寻颍上田。	0
良宵出户庭，极目向青冥。海内逢康日，天边见寿星。临空遥的的，竟晓独荧荧。春后先依景，秋来忽近丁。垂休临有道，作瑞掩前经。岂比周王梦，徒言得九龄。	0
方欣秋气爽，庭户生凉飔。俄然毛骨冷，霜露侵人衣。乍霁还可喜，领客登翠微。犹有篱下菊，不见园中葵。徘徊视景物，似与人俱衰。幸有杯中物，何妨时一挥。人生得行乐，老去未为迟。宋玉犹未老，何事苦多悲。	0
醉时颠蹶醒时羞，曲糵推人不自由。叵耐一双穷相眼，不堪花卉在前头。	0
戊子，詔以領軍將軍王茂爲征南將軍江州刺史，帥衆討之。	1
征人遥遥出古城，双轮齐动驷马鸣。山川无处不归路，念君长作万里行。野田人稀秋草绿，日暮放马车中宿。惊麇游兔在我傍，独唱乡歌对僮仆。君家大宅凤城隅，年年道上随行车。愿为玉銮系华轼，终日有声在君侧。门前旧辙久已平，无由复得君消息。	0
雨前无物撩眼界，雨里道边出奇怪。数茎枯菌破土膏，即时便与人般高。撒开圆顶丈来大，一菌可藏人一个。黑如点漆黄如金，第一不怕骤雨淋。得雨声如打荷叶，脚如紫玉排粉节。行人一个掇一枚，无雨即阖有雨开。与风最巧能向背，忘却头上天倚盖。此菌破来还可补，只不堪餐不堪煮。	0
事国尝陈力，明农晚乞骸。击鲜儿勿费，执酱老难偕。仅可从沮溺，安能望赐回。几曾识奇字，门外客休来。	0
于赫我皇，建中立极。动以武功，静以文德。昭事上帝，欢心万国。大报严禋，四海述职。	0
别我南江去，风帆半夜开。苦无为郡乐，已复盖棺回。契阔空三叹，凋零并一哀。遥知泣遗爱，愁杀岭头梅。	0
从知枯淡芬芳远，自古荣华朽腐多。且作从容廊庙看，一丘一壑觉如何。	0
原寺偏邻近，开门物景澄。磬通多叶罅，月离片云棱。寄宿山中鸟，相寻海畔僧。唯愁秋色至，乍可在炎蒸。	0
老叶莍红为怯冬，却将醉脸对东风。丹砂一夜匀千萼，造化如何不费工。	0
文范今亡见嗣卿，颍川应聚异时星。清风特为吾曹至，畏景宁忧日御停。踏雪曾穿东郭履，移文今忤北山灵。烹茶且酌南溪水，第欠金山第二?。	0
時人多爲魏元忠訟冤者，太后復召爲肅政中丞。元忠前後坐棄市流竄者四。 考異曰：舊傳云三被流，今從御史臺記。按新書：元忠爲洛陽令，陷周興獄當死，以平揚楚功，得流。歲餘，爲來俊臣所構，將就刑，太后使王隱客宣詔赦之，此爲二事。通鑑書王隱客宣赦事於永昌元年，至長壽元年又下獄貶，此爲三事。及後長安三   年又貶高要尉，此爲四事。未知御史臺記所書如何也。 嘗侍宴，太后問曰：卿往者數負謗，何也？ 數，所角翻。 對曰：臣猶鹿耳，羅織之徒欲得臣肉爲羹，臣安所避之！	1
五年甲子二四四	1
寒阴漠漠夜来霜。阶庭风叶黄。归鸦数点带斜阳。谁家砧杵忙。灯弄幌，月侵廊。熏笼添宝香。小屏低枕怯更长。和云入醉乡。	0
灵源一閟几经年，石上重流岂偶然。渐喜行春有幽事，人间初见第三泉。	0
生涯何事多羁束，赖此登临畅心目。郭南郭北无数山，万井逶迤流水间。弹琴对酒不知暮，岸帻题诗身自闲。风声肃肃雁飞绝，云色茫茫欲成雪。遥思海客天外归，坐想征人两头别。世情多以风尘隔，泣尽无因画筹策。谁知白首窗下人，不接朱门坐中客。贱亦不足叹，贵亦不足陈。长卿未遇杨朱泣，蔡泽无媒原宪贫。如今万乘方用武，国命天威借貔虎。穷达皆为身外名，公侯可废刀头取。君不见汉家边将在边庭，白羽三千出井陉。当风看猎拥珠翠，岂在终年穷一经。	0
放棹东南去，正值荷花荣。玉质不待染，仙香无限清。朱朱仍白白，脉脉复盈盈。迢递天风起，谁怜舞态轻。	0
此地连江海，曾经古战争。干戈今不见，空有射襄名。	0
少狂浪走无寻处，晚向深山得悟门。火候足时丹始熟，国工琢了玉尤温。低头欲下追随拜，摩顶无忘付授恩。大有名山要行脚，未甘瓶钵老荒村。	0
五官中郞將張純與太僕朱浮奏議：禮，爲人子，事大宗，降其私親。當除今親廟四，以先帝四廟代之。大司徒涉等奏立元成哀平四廟。上自以昭穆次第，當爲元帝後。 昭，讀爲佋；音韶。	1
晓雨捣珠屑，吹作空中尘。拂水无落晕，映峦有遮痕。承华两端尹，嘉招出城闉。一尊浇云师，借风开昼昏。诸鬟忽脱帽，孤镜亦捲裀。西湖翳复皎，南山洗如新。舍舟步柳堤，曳杖啄松门。乃是小上林，亦有虎守阍。桂落剩金粟，蓉妆浓绣屏。高堂竹梢上，幽榭荷叶滨。群仙此小憩，呼酒领一欣。秋花隔水笑，笑我堕纱巾。更酬不知筹，互嘲还作春。行乐戒多取，况复仄羲轮。归鬉兀颓玉，那知醉与醒。	0
几年公案一朝成，我睹争先眼倍明。势面似呈新月样，滩腰不作怒涛声。鳌头地踞三千尺，鹏路天开九万程。荷橐瓣香元好在，阴功隐德慰平生。	0
从来大智特闲闲，手足胼胝意不艰。千古夏王崇庙祀，浚川功用只随山。	0
静得天和兴自浓，不缘宦达性灵慵。大鹏六月有闲意，仙鹤千年无躁容。流辈尽来多叹息，官班高后少过从。唯应加筑露台上，剩见终南云外峰。	0
绝弦与断丝，犹有却续时。唯有衷肠断，应无续得期。	0
宵景霁，河汉清夷。旷典讲明时。合祛升侑，孝德爰熙。陈祼閟宫，澹觞太室，来奏天仪。驷苍螭。玉辂驭蕤绥。觚陛展躬祠。长梢饰玉，翠羽秀金支。华始倡，雅韵出宫垂。神来下，云车风马，缤晻蔼、宴栖迟。毕觞流胙，紫烟竣事，棠梨回谒，宣室受蕃厘。盛德无心专飨，端为民祈。云恩有截，雨泽霈无涯。君王愉乐，和气溢瑶卮。寿天齐。长拥神基。	0
义熙鼎向寄奴轻，归去来兮绝宦情。特笔谁书晋处士，千年心事一朝明。	0
采兰无复养，婴此终天悲。家空弱妹长，恐失桃夭时。翠蔓倚长松，之子得所随。衔杯款相遇，掺袂伤暂离。洞庭春风高，杨柳绿江湄。柴门归独掩，桂楫暮何之。眷眷厚有馀，佳什犹在兹。散帙渴精论，言诗伫良规。惜哉片帆去，快若驷马驰。东皋多乐事，归计勿迟迟。	0
去岁兹辰始息肩，俄然日月已周天。经营小隐虽云毕，栽种清阴苦未圆。湖畔百年多古木，山前一望足平川。从嗟白发催吾老，能享林泉得几年。	0
岩径蹑云层，藤萝失晦明。青溪一道士，篮舆两门生。山溜足奔响，松风无罢声。愿同沮桀侣，林下耦寒耕。	0
青衣山下汲荒泉，道遇腥风走不前。向晚归来号且哭，胡儿只为解腰缠。	0
地占心斋旧，天扶药喜身。高怀聊避宠，幽境更随人。树密添新籁，丛香续故春。婆娑荣路友，偏倚此相亲。	0
自十月不雨，至于是月。	1
樱桃新荐小梅红。	0
晓从千骑越重闉，轧轧篮舆渡古津。万叠青山烟漠漠，一溪寒水石粼粼。笑携红袖寻莲社，醉折黄花上葛巾。此会从今成故事，他年应记座中人。	0
望阳生渐布，见梅萼、暖初回。向雪里、一枝才苞，素艳已占春台。烟笼半含粉面，透清香、暗触满襟怀。可惜前村望断，魏林庾岭栽培。皑皑。嫩蕊清光，凝笑也恁风猥。但折取行人，途中对酒，不用尊罍。芬芳正当岁暮，谩休夸桃李苦相催。早报明年律应，又还依旧先开。	0
夷狄为阴中国阳，岂容羊犬更鸱张。捷书一纸来从广，凯奏连旗至自扬。尽瘁元臣食放箸，偷安老守寝凝香。但怜此土非吾土，岁晚天寒忆故乡。	0
花伴成龙竹，池分跃马溪。田园人不见，疑向洞中栖。	0
满目墙匡春草深，伤时伤事更伤心。车轮马迹今何在，十二玉楼无处寻。	0
春，正月，車駕上原陵。司徒掾陳留蔡邕曰：吾聞古不墓祭。朝廷有上陵之禮，始謂可損；今見威儀，察其本意，乃知孝明皇帝至孝惻隱，不易奪也。 據禮儀志，西都舊有上陵，至東都則其儀文愈備，其略見四十四卷永平元年。上，時掌翻。掾，俞絹翻。易，以豉翻。 禮有煩而不可省者，此之謂也。	1
日观分齐壤，星桥接蜀门。桃花嘶别路，竹叶泻离樽。夏老兰犹茂，秋深柳尚繁。雾销山望迥，风高野听喧。劳歌徒欲奏，赠别竟无言。唯有当秋月，空照野人园。	0
郁郁苍梧海上山，蓬莱方丈有无间。旧闻草木皆仙药，欲弃妻孥守市阛。雅志未成空自叹，故人相对若为颜。酒醒却忆儿童事，长恨双凫去莫攀。	0
上欲用侍中吏部尙書毛喜爲僕射，申惡喜強直，言於上曰：喜，臣之妻兄，高宗時稱陛下有酒德， 周公戒成王曰：無若殷王受之迷亂，酗于酒德哉！註云：言紂心迷政亂，以酗酒爲德。 請逐去宮   臣， 去，羌呂翻。 陛下寧忘之邪？ 邪，音耶。 上乃止。	1
诗人推上第，新榜又无君。鹤发他乡老，渔歌故国闻。平江流晓月，独鸟伴馀云。且了髫年志，沙鸥未可群。	0
两日炎晖烈未收，连宵甘澍沛如流。大田今日非昨日，多稼新秋赛旧秋。凉气隔帘深亦透，香烟穿袖散难留。史君小试为霖手，便作江西第一州。	0
杨许开真箓，夫君密契传。九星连紫盖，双景合丹田。玉简龟台职，金坛洞府仙。犹期禦风便，朝夕候泠然。	0
万派寒芒一道飞，阴精盛处远成围。抱回红日浴东井，横截碧天朝太微。惟有中秋金正王，复当子夜水生肥。溶溶满掬乾坤髓，说向傍人是泄机。	0
八月，魏平西將軍漁陽公尉眷擊伊吾，克其城，大獲而還。 李寶以伊吾敦煌降魏。寶旣入朝，伊吾復叛，故擊之。尉，紆勿翻。還，從宣翻，又如字。	1
三吴意气各翩翩，尚忆俱游太学年。伯氏久惊归厚夜，吾兄远复掩新阡。自怜门户今衰矣，回想音容祇泫然。犹幸诸儿浑竞爽，他时当不负家传。	0
在昔尝闻，老彭祖、寿龄八百。试屈指、我公今岁，才方八八。乙百更添三十六，算来总是公年月。对梅花、时候庆生朝，真欢悦。儿即劝，金蕉叶。孙又把，沉檀爇。喜儿孙满目，芝兰英发。笑问堂前王母看，而今几度蟠桃结。道当时、亲手共栽培，何须说。	0
八月，乞伏熾磐自稱大將軍河南王， 熾磐，乾歸長子。 大赦，改元永康；葬乾歸於枹罕， 枹，音膚。 諡曰武元，廟號高祖。	1
紫盖嫩贴水，玉梢长刺沙。避风红出没，惊雨绿交加。	0
层云愁天低，久雨倚槛冷。丝禽藏荷香，锦鲤绕岛影。心将时人乖，道与隐者静。桐阴无深泉，所以逞短绠。	0
相逢记得画桥头，花似精神柳似柔。莫谓无情即无语，春风传意水传愁。	0
涂山之德，渭涘之祥。图徽宝册，玉色金相。管弦烨煜，钟鼓喤喤。天之所启，既寿而昌。	0
上士既开天，中朝为得贤。青云方羽翼，画省比神仙。委佩云霄里，含香日月前。君王傥借问，客有上林篇。	0
初，魏公操追馬超至安定，聞田銀蘇伯反，引軍還。參涼州軍事楊阜言於操曰：超有信布之勇，甚得羌胡心；若大軍還，不設備，隴上諸郡非國家之有也。 隴西南安漢陽永陽，皆隴上諸郡也。獻帝起居注，初平四年，分漢陽上郡爲永陽。 操還，超果率羌胡擊隴上諸郡縣，郡縣皆應之，惟冀城奉州郡以固守。 冀縣，屬漢陽郡，郡及涼州刺史治焉。	1
小留不过貂蝉耳，亦恐遭人白眼看。已自费辞侯霸辈，归来漱石暮江寒。	0
木叶纷纷下，东南日烟霜。林山相晚暮，天海空青苍。暝色况复久，秋声亦何长。孤舟兼微月，独夜仍越乡。寒笛对京口，故人在襄阳。咏思劳今夕，江汉遥相望。	0
尼父未适鲁，屡屡倦迷津。徒怀教化心，纡郁不能伸。一遇知己言，万方始喧喧。至今百王则，孰不挹其源。	0
前昨回私第，旋闻寝疾终。四邻方响绝，二月牡丹空。冢已迁名境，碑仍待至公。秪应遗爱理，长在楚南风。	0
亭前绝壁下飞瀑，天风夜半吹韶咸。疑是银河天上水，壮士挽落千丈岩。	0
哨马纷纷一水间，渡头分戍要防奸。可怜生计渔舟者，官给旗牌禁往还。	0
饤齑篘酿挹仙霞，味到诗情分外佳。应把梅花望彭泽，不辞漉酒污巾纱。	0
山有浓岚水有氛，非烟非雾亦非云。北人不识南中瘴，只到龙川指似君。	0
詔除魏宗室禁錮，罷部曲將及長吏納質任。 魏防禁宗室甚峻，又錮不得仕進，今除之。又諸將征戍   及長吏仕州郡者，皆留質任於京師，今亦罷之。將，卽亮翻。質，音致。	1
乘屐著来幽砌滑，石罂煎得远泉甘。草堂祗待新秋景，天色微凉酒半酣。	0
其谁肯见寻，冷淡少知音。尘土侵闲榻，烟波隔故林。竹风醒晚醉，窗月伴秋吟。道在唯求己，明时岂陆沈。	0
寶不知麟所之， 之，往也。 以淸河王會軍在近，恐麟奪會軍，先據龍城，乃召隆及驃騎大   將軍農， 驃，匹妙翻。騎，奇寄翻。 謀去中山，走保龍城。隆曰：先帝櫛風沐雨以成中興之業，崩未期年而天下大壞，豈得不謂之孤負邪！今外寇方盛而內難復起， 難，乃旦翻。復，扶又翻；下復朝同。 骨肉乖離，百姓疑懼，誠不可以拒敵，北遷舊都，亦事之宜。然龍川地狹民貧， 龍川卽謂和龍之地。 若以中國之意取足其中，復朝夕望有大功，此必不可。若節用愛民，務農訓兵，數年之中，公私充實，而趙魏之間，厭苦寇暴，民思燕德，庶幾返旆，克復故業。 幾，居希翻。 如其未能，則憑險自固，猶足以優游養銳耳。寶曰：卿言盡理，朕一從卿意耳。 隆策固善，其如運命何！兵家因敗爲成，隆之智不足以及此也。使寶始終一從隆之說，猶可以免蘭汗之禍。	1
辛亥，萬年主簿徐堅上疏，以爲：書有五聽之道， 上，時掌翻。疏，所據翻。周禮小司寇：以五聽聽獄訟，求民情：一曰辭聽，觀其所出言，不直則煩；二曰色聽，觀其顏色，不直則赧然；三曰氣聽，不直則喘；四曰耳聽，觀其聽聆，不直則惑；五曰目聽，觀其眸子，不直則眊然。 令著三覆之奏。 見一百九十三卷太宗貞觀五年。 竊見比有敕推按反者， 比，毗至翻。 令使者得實，卽行斬決。 令，力丁翻。使，疏吏翻。 人命至重，死不再生，萬一懷枉，呑聲赤族，豈不痛哉！此不足肅姦逆而明典刑，適所以長威福而生疑懼。臣望絕此處分， 長，知兩翻。處，昌呂翻；下處事同。分，扶問翻。 依法覆奏。又，法官之任，宜加簡擇，有用法寬平，爲百姓所稱者，願親而任之；有處事深酷，不允人望者，願疏而退之。堅，齊耼之子也。 處，昌呂翻。徐齊耼見二百一卷高宗咸亨元年。耼，它甘翻。	1
丰乐楼前未夕晖，可堪鱼钥限城扉。诗成快向归时写，丹墨明朝与兴违。	0
魏主之北巡也，留任城王澄銓簡舊臣。自公侯已下，有官者以萬數，澄品其優劣能否爲三等，人無怨者。 史言任城王澄之平明。	1
前日君家饮，昨日王家宴。今日过我庐，三日三会面。当歌聊自放，对酒交相劝。为我尽一杯，与君发三愿。一愿世清平，二愿身强健。三愿临老头，数与君相见。	0
秦王堅至五將山，後秦王萇遣驍騎將軍吳忠帥騎圍之。秦兵皆散走，獨侍御十數人在側，堅神色自若，坐而待之，召宰人進食。俄而忠至，執之，送詣新平，幽於別室。	1
久立红云一朵边，合于仙里珥貂蝉。偶然梦到人间世，犹拥旌旗管洞天。	0
會�王道子有疾， 會，工外翻。 且無日不醉。世子元顯知朝望去之，乃諷朝廷解道子司徒揚州刺史。 朝，直遙翻；下同。 乙未，以元顯爲揚州刺史。道子醒而後知之，大怒，無如之何。元顯以廬江太守會�張法順爲謀主， 會，工外翻。 多引樹親黨，朝貴皆畏事之。 爲元顯張法順俱被誅張本。	1
秦出天下兵，蹴踏燕赵倾。黄河饮马竭，赤羽连天明。太尉杖旄钺，云旗绕彭城。三军受号令，千里肃雷霆。函谷绝飞鸟，武关拥连营。意在斩巨鳌，何论鲙长鲸。恨无左军略，多愧鲁连生。拂剑照严霜，彫戈鬘胡缨。愿雪会稽耻，将期报恩荣。半道谢病还，无因东南征。亚夫未见顾，剧孟阻先行。天夺壮士心，长吁别吴京。金陵遇太守，倒屣相逢迎。群公咸祖饯，四座罗朝英。初发临沧观，醉栖征虏亭。旧国见秋月，长江流寒声。帝车信回转，河汉复纵横。孤凤向西海，飞鸿辞北溟。因之出寥廓，挥手谢公卿。	0
幽居邻里少，江际复山阿。潮去蝉声出，天晴鹤语多。老人能步蹇，才子奈贫何。曾见春官语，年来虚甲科。	0
晨兴风色恶，日晏汲归迟。宁与闺中诀，莫令堂上饥。	0
陆馀庆，笔头无力觜头硬。一朝受辞讼，十日判不竟。	0
庶人常用贽，贵在不飞迁。饱食待庖宰，虚教两翅全。	0
一梦孝皇初，悽然四纪馀。国人莫知我，天下孰宗予。散地虽无柄，名山尽有书。乌虖传万世，犹足矫玄虚。	0
庚申，葬明元皇后。	1
千里相送，终于一别。	0
数年乐此宦池城，每爱湖光分外清。远浦落霞秋水阔，乱山斜日碧云横。牧吹牛背归林晚，渔唱舟中对月明。同览翠微重吊古，谩将诗酒逐交情。	0
风引双旌马首齐，曹南战胜日平西。为儒不解从戎事，花落春深闻鼓鼙。	0
劉寔連年請老，朝廷不許。尙書左丞劉坦上言：古之養老，以不事爲優， 不事，謂不使任事也。 不以吏之爲重，謂宜聽寔所守。丁卯，詔寔以侯就第。以王衍爲太尉。	1
醉轻浮世事，老重故乡人。	0
故园东望路漫漫，双袖龙钟泪不乾。马上相逢无纸笔，凭君传语报平安。	0
试问琵琶，胡沙外、怎生风色。最苦是、姚黄一朵，移根仙阙。王母欢阑琼宴罢，仙人泪满金盘侧。听行宫、半夜雨淋铃，声声歇。彩云散，香尘灭。铜驼恨，那堪说。想男儿慷慨，嚼穿龈血。回首昭阳离落日，伤心铜雀迎秋月。算妾身、不愿似天家，金瓯缺。	0
何以施吾愚，沟泉甃苔石。涡溢分冷光，池呀注晴碧。箕颍计已失，沧浪远难即。敢慕洗耳翁，聊为濯缨客。	0
諸葛長民驕縱貪侈，所爲多不法，爲百姓患，常懼太尉裕按之。及劉毅被誅，長民謂所親曰：昔年醢彭越，今年殺韓信。 漢薛公之言。被，皮義翻。 禍其至矣！乃屛人問劉穆之曰： 屛，必郢翻；下同。 悠悠之言，皆云太尉與我不平，何以至此？穆之曰：公泝流遠征，以老母稚子委節下；若一豪不盡， 稚，直利翻。豪，古毫字通。 豈容如此邪！長民意乃小安。	1
江鲈淮蟹不论钱，肯到湖边明月船。玉鲙雪螯新煮酒，桂花香后菊花前。	0
既有女名灵照，何妨自作维摩。要见诸天办供，问他风月山河。	0
功名要结后人知，马革何妨死裹尸。汉帝可能疑薏苡，湘民却解荐江蓠。纸钱撩乱巫分胙，粉壁阑斑客写诗。堕水跕鸢无处问，滩头斜照晒鸬鹚。	0
鞠胎绿蕊未曾成，百种丛中半忘名。试检记花牌字看，春篱醉墨欠分明。	0
学术儒林老，人流国士尊。立朝惟直道，寤主有嘉言。高议留帷幄，清风遗子孙。音仪嗟日远，隧路閟东原。	0
燕主寶之敗也，中書令民部尙書封懿降於魏。珪以懿爲給事黃門侍郞都坐大官。 魏官有三都大官：都坐大官外都大官內都大官。坐，徂臥翻。 珪問懿以燕氏舊事，懿應對疏慢，亦坐廢於家。 珪蓋自疑，以爲衣冠之士慢之也。	1
鸟声呼客急，花影过帘迟。酒滟东西玉，枰残白黑棋。稍惊风弄袖，真恐雨催诗。一笑留归骑，斜阳无限时。	0
摇落淮南叶，秋风想越吟。邹枚入梁苑，逸少在山阴。老鹤无衰貌，寒松有本心。圣朝难税驾，惆怅白云深。	0
燕王垂以魯王和爲南中郞將，鎭鄴。遣慕容農出蠮螉塞， 蠮，於結翻。螉，於公翻。 歷凡城，趣龍城， 趣，七喩翻。 會兵討餘巖，慕容麟慕容隆自信都徇勃海淸河。麟擊勃海太守封懿，執之，因屯歷口。 水經註：淸河自廣川東北流，逕歷縣故城南，前漢信都國之屬縣也。應劭曰：廣川縣西北三十里有歷城亭，故縣也。今亭在縣東津濟之所，謂之歷口渡。 懿，放之子也。 封放見九十九卷穆帝永和七年。	1
我家京洛间，桂玉资薄产。平生丘壑心，水竹不满眼。清晨有客吴中来，山川指授收奇才。笑谈长揖波浪下，怀抱远承岩穴开。东阳山人高华隐，豪侠持身复修谨。旁山多辟黍秫田，碧溪东流及春酝。溪南一亩当翠微，秋风莼熟菰叶肥。龟鱼上带藻荇动，鸥鹭下拂芙蓉飞。亭阴野塘亦新筑，溪山共作窗中绿。诸郎年少皆知书，子夜哦诗动修竹。岁时冠盖如浮云，击钟鼎食江淮闻。爱山自比谢康乐，多士不减春申君。我欲沿溪扬小楫，亭边共醉藤萝月。叩门夜访君家时，扁舟重载山阴雪。	0
狙击岂良图，命几危博浪。既受黄石书，颠秦而蹶项。报韩志已酬，兴汉画仍赞。历陈借箸计，潜消刻印患。定封谋遂寝，立嫡计莫尚。转危以为安，其易犹反掌。万钟谁不怀，裂土人所望。何勃身亦系，韩彭国随丧。驾言仙与游，高风巢许上。	0
西行一千里，暝色生寒树。暗闻歌吹声，知是长安路。	0
乙亥，進侯景位相國，封二十郡，爲漢王，加殊禮。	1
義豐王光順嗣雍王守禮永安王守義長信縣主等皆賜姓武氏， 唐制：嗣王郡王從一品。光順兄弟皆章懷太子賢之子。嗣，祥吏翻。雍，於用翻。 與睿宗諸子皆幽閉宮中，不出門庭者十餘年。   守禮守義，光順之弟也。	1
春，正月，癸酉朔，蜀主登興義樓。有僧抉一目以獻，蜀主命飯僧萬人以報之。 抉，於決   翻。飯，扶晚翻。 翰林學士張格曰：小人無故自殘，赦其罪已幸矣，不宜復崇奬以敗風俗。 復，扶又翻。敗，補邁翻。 蜀主乃止。	1
英英赤文凤，生此岷之阳。览辉孤竹根，振翼千仞冈。德音乃鸑鷟，下引鹓与凰。承旗从华盖，吹玉朝紫皇。顾瞻朱丘深，殆似阿阁长。肯以令仪矩，而使缯弋伤。集须集桐花，食不食藻粱。伫看发丹咮，舜殿歌明康。	0
芍药都零落，山泉遂有声。尽知春去晚，深喜夜来晴。高柳拂檐净，闲花照坞明。松间携好酒，今日思方清。	0
生在湖州新市上，死在循州贡院中。一场杂剧也好笑，来时无物去时空。	0
乙未，詔大處分悉委冠軍將軍劉毅。 處，昌呂翻。分，扶問翻。冠，古玩翻。	1
已辞悍石严滩险，稍快平波婺港行。夜宿喜逢渔酒市，南风拂面月胧明。	0
二月，諸葛亮至永安。 水經註；蜀先主爲吳所敗，退屯白帝，改白帝爲永安，巴東郡治也。	1
火伞漾中流，炎风撼叶舟。热几堪炙手，矮莫可抬头。昼困杯为却，宵蚊扇不休。清凉一榻地，得此足优游。	0
檀栾竹影，飙䫻松声。不烦歌吹，自足娱情。仰循茅宇，俯眄乔枝。烟霞问讯，风月相知。枝条郁郁，文质彬彬。山林作伴，松桂为邻。清波汹涌，碧树冥蒙。莫怪留步，因攀桂丛。莫论圆峤，休说方壶。何如鲁馆，即是仙都。	0
梦罢更开户，寒泉声隔云。共谁寻最远，独自坐偏闻。岩际和风滴，溪中泛月分。岂知当此夜，流念到江濆。	0
云台高议正纷纷，谁定当时荡寇勋。日暮灞陵原上猎，李将军是故将军。	0
失枕惊先起，人家半梦中。闻鸡凭早晏，占斗认西东。辔湿知行露，衣单觉晓风。秋阳弄光影，忽吐半林红。	0
閒居却笑俗人忙，又欲移门向野塘。午爨松脂粘斧腻，晓行云气湿衣凉。长生瑶草成丹药，万岁灵藤结紫香。林下知心时有月，黄昏相伴入藜床。	0
为报颜公识我么，我心唯只与天和。眼前俗物关情少，醉后青山入意多。田子莫嫌弹铗恨，宁生休唱饭牛歌。圣朝若为苍生计，也合公车到薜萝。	0
万家九陌车尘中，丹甍碧瓦真人宫。回廊小院略具体，清风爽气无能同。殿檐密有杉松护，炎蒸纵酷来无从。偶因谒客凌晨入，归径往往侵昏钟。道人坐稳知乐否，我生半世犹飘蓬。茅檐与此异寒暑，分毫不透东南风。	0
暄风已惬绿阴凉，小簟初横六尺床。如宇宙宽容膝地，与尘埃隔及肩墙。鸟乌声乐樱桃熟，田舍人忙麦饭香。留得壁间双不借，尚堪锄水共移秧。	0
八月，戊申，納言武攸寧罷爲左羽林大將軍；夏官尙書歐陽通爲司禮卿 光宅改太常爲司禮。 兼判納言事。	1
东浮溪水渡长林，上坂回头一拊心。已觉省烦非仲叔，安能养志似曾参。忧伤遇事纷纷出，疾病乘虚亹亹侵。未有半分求自赎，恐填沟壑更沾襟。	0
策杖徐徐步此山，拨云寻径兴飘然。凿开海眼知何代，种出菱花不计年。烹茗僧誇瓯泛雪，炼丹人化骨成仙。当年陆羽空收拾，遗却安平一片泉。	0
飘然逐客出都门，士论应悲玉石焚。高位纷纷谁得志，穷途往往始能文。柴桑今日思元亮，天禄何时召子云。直使声名传后世，穷通何必较功勋。	0
晴明紫阁最高峰，仙掖开帘范彦龙。五色天书词焕烂，九华春殿语从客。綵毫应染炉烟细，清佩仍含玉漏重。二十年前同日喜，碧霄何路得相逢。	0
拂墙花影飘红。微月辨帘栊。香风满袖，金莲印步，狭径迎逢。笑靥乍开还敛翠，正花时、却恁西东。别房初睡，斜门未锁，且更从容。	0
奇林蕴贞粹，健叶圆青鲜。中有碧瑶实，正味百果先。贡包登尧俎，颂德列骚篇。李衡空庸材，徒列木奴千。	0
于穆大祀，功利相宣。灵坛美报，历代昭然。介以蕃祉，祚以丰年。土爰稼穑，允协民天。	0
君颜犹少年，我发不胜帻。百岁垒一丘，主翁惊是客。	0
烟波渺渺白鸥双，远树微红衬夕阳。坐久江风起蘋末，冯夷借我一襟凉。	0
久雨秋深对晚晴，近山昏黑远山明。滩头艇子排行系，水底鱼儿作队行。衰柳带风犹喜舞，残蝉送日尚能鸣。角冠藜杖何为者，独向溪边忘姓名。	0
魏罷諸行臺。 天監十五年，魏以李平爲行臺，節度統攻硤石諸軍，踵魏初之制而置之也。正光之末盜起，始復置諸道行臺。	1
散策下亭阿，水清鱼可数。却上采菱舟，乘风过南浦。	0
臣光曰：論者皆以爲秦王堅之亡，由不殺慕容垂姚萇故也。臣獨以爲不然。許劭謂魏武帝治世之能臣，亂世之姦雄。 事見五十八卷漢靈帝中平元年。治，直吏翻。 使堅治國無失其道， 治，直之翻。 則垂萇皆秦之能臣也，烏能爲亂哉！堅之所以亡，由驟勝而驕故   也。魏文侯問李克，吳之所以亡，對曰：數戰數勝。文侯曰：數戰數勝，國之福也，何故亡？對曰：數戰則民疲，數勝則主驕， 數，所角翻。 以驕主御疲民，未有不亡者也。秦王堅似之矣。	1
古艾地多胜，修宁景最幽。溪声常到枕，山色正含秋。树密苔封径，庭虚月满楼。清辉光累世，高义藉名流。	0
却为清贫识世情，人于淡处味方珍。未终旧话君还去，赖有梅花似故人。	0
阊阖风正清，觚棱日初媚。材雄集便殿，玉座亲临视。三河侠少儿，初识天子贵。天山汗血骝，蹀躞金镮辔。扬鞭秋云高，顾盼有馀锐。萦回势可观，罄控动如志。毫釐应心目，审固参身臂。鸣弦电雹惊，寸的冰瓦碎。龙颜薄笑春，喜色连傍侍。旦为徒步人，暮作彯缨使。扬扬出九门，亲友生意气。须知天地德，慎勿忘所自。黠羌犹旅拒，猃狁方繁炽。求为忠义臣，无负搜罗意。	0
圣烈神谟肇我邦，钜编诏后总宏纲。立心广大侔天地，行事明通迈帝王。训与六经相表里，法垂万世愈巍煌。讲帷可但资敷绎，夙夜惟知率旧章。	0
去春烽火照江边，曾草军书夕废眠。万里旌旗真属命，一丘耕钓且随缘。偶然谢客元非病，间亦寻僧不为禅。尚有惜花情味在，铜瓶终日玩芳妍。	0
节使横行西出师，鸣弓擐甲羽林儿。台上霜风凌草木，军中杀气傍旌旗。预知汉将宣威日，正是胡尘欲灭时。为报使君多泛菊，更将弦管醉东篱。	0
太尉裕謀伐蜀，擇元帥而難其人。 帥，所類翻。 以西陽太守朱齡石旣有武幹，又練吏職，欲用之。衆皆以爲齡石資名尙輕，難當重任；裕不從。十二月，以齡石爲益州刺史，帥寧朔將軍臧熹河間太守蒯恩下邳太守劉鍾等伐蜀， 帥，讀曰率。 分大軍之半二萬人以配之。熹，裕之妻弟，位居齡石之右，亦隸焉。	1
岁久阡原变，平时草木深。英才没黄壤，旧事不堪寻。	0
齊遣使請和。 使，疏吏翻。	1
稠花乱蕊畏江滨，行步欹危实怕春。诗酒尚堪驱使在，未须料理白头人。	0
易道已南矣，清风今尚寒。山人空再拜，不识汉衣冠。	0
洪河一派清淮接，堤草芦花万里秋。烟树寂寥分楚泽，海云明灭满扬州。望深江汉连天远，思起乡闾满眼愁。惆怅路岐真此处，夕阳西没水东流。	0
亮又與蔣琬董允書曰：孝起前爲吾說正方腹中有鱗甲， 李嚴，字正方。爲，于僞翻；下同。 鄕黨以爲不可近。 近，其靳翻。 吾以爲鱗甲但不當犯之耳，不圖復有蘇張之事出於不意， 謂蘇秦張儀捭闔其說，以反覆諸侯之間，今李平復爲之。復，扶又翻。 可使孝起知之。孝起者，衞尉南陽陳震也。	1
大漠羽书飞，长城未解围。山川凌玉嶂，旌节下金微。路向南庭远，书因北雁稀。乡关摇别思，风雪散戎衣。岁尽仍为客，春还尚未归。明年征骑返，歌舞及芳菲。	0
己丑，太尉張禹免。甲申，以光祿勳潁川李脩爲太尉。	1
落景秋云晚不开，天寒古岸野船回。初惊波面微澜起，已觉风前细雨来。	0
万人鼓噪慑吴侬，犹是浮江老阿童。欲识潮头高几许，越山浑在浪花中。	0
于维皇储，玉润金声。体震之荐，重离之明。册宝具举，环佩锵鸣。守器承祧，惟邦之荣。	0
选石铺新路，安桥压古堤。似从银汉下，落傍玉川西。影定栏杆倒，标高华表齐。烟开虹半见，月冷鹤双栖。材映夔龙小，功嫌元凯低。从容济世后，馀力及黔黎。	0
汉陵秦苑遥苍苍，陈根腐叶秋萤光。夜空寥寂金气净，千门九陌飞悠扬。纷纶晖映互明灭，金炉星喷镫花发。露华洗濯清风吹，低昂不定招摇垂。高丽罘罳照蛛网，斜历璇题舞罗幌。曝衣楼上拂香裙，承露台前转仙掌。槐市诸生夜读书，北窗分明辨鲁鱼。行子东山起征思，中郎骑省悲秋气。铜雀人归自入帘，长门帐开来照泪。谁言向晦常自明，儿童走步娇女争。天生有光非自衒，远近低昂暗中见。撮蚊妖鸟亦夜起，翅如车轮而已矣。	0
疏散遂吾性，栖山更无机。寥寥高松下，独有闲云归。精意不可道，冥然还掩扉。	0
藤床纸帐朝眠起，说不尽无佳思。沈香断续玉炉寒，伴我情怀如水，笛声三弄，梅心惊破，多少春情意。小风疏雨萧萧地，又催下千行泪，吹箫人去玉楼空，肠断与谁同倚，一枝折得，人间天上，没个人堪寄。	0
千古青囊破六丁，太原衣钵在心经。天教文字留心印，世有儿孙振说铃。跨断九龙行地脉，踏翻八卦撼天星。灵犀一点无传诀，莫向山头泥鬼灵。	0
秋来日日困骄阳，正欲斋心问彼苍。倏尔四郊云气合，霈然一夜雨声长。三农已有仓箱庆，万室还欣枕簟凉。幸值故人来过我，尊前莫惜醉淋浪。	0
平生饶德操，饱读世上书。坐断诸方舌，脊梁侬不如。去耕邓州田，要作青鞋钱。忽然骑圣僧，我子真天然。胸中姑一吐，戏说无义语。端有本分椎，莫打老师鼓。	0
春，正月，辛亥朔，大赦，改元。	1
春，正月，曹操進軍濡須口，號步騎四十萬，攻破孫權江西營， 大江東北流，故自歷陽至濡須口皆謂之江西，而建業謂之江東。 獲其都督公孫陽。權率衆七萬禦之，相守月餘。操見其舟船器仗軍伍整肅，歎曰：生子當如孫仲謀； 孫權，字仲謀。 如劉景升兒子，豚犬耳！權爲牋與操，說：春水方生，公宜速去。別紙言：足下不死，孤不得安。操語諸將曰： 語，牛倨翻。 孫權不欺孤。乃徹軍還。	1
春，正月，河南王乾歸復討彭利髮， 復，扶又翻。 至奴葵谷。利髮棄衆南走，乾歸遣振威將軍乞伏公府追至淸水，斬之，收羌戶一萬三千，以乞伏審虔爲河州刺史鎭枹罕而還。	1
浩浩看花晨，六街扬远尘。尘中一丈日，谁是晏眠人。御柳舞着水，野莺啼破春。徒云多失意，犹自惜离秦。	0
江西剧藩曰南康，其山空青水贡漳。环封千里十巨邑，邑皆万室居相望。地穷吴境杂楚粤，民生窘急矜豪强。积奸叠讼狃成俗，吏治纷扰多颓纲。缓其衔辔乃纵弛，绳以密网还滋彰。中和之政固难立，要在教化完堤防。尔来守宰尤慎择，长人之计非寻常。仪仪阎君文且敏，风韵粹絜含圭璋。昨从筦榷荐称最，就委墨绶雩川旁。周才治剧有馀地，犹以骥騄腾康庄。牛刀砉騞解众理，排击曾未婴铦芒。声华早已擅朝寀，群公称荐交封章。况今知己正当路，拔擢贤俊登周行。谓宜平步陟清要，何乃远官天一方。平时进人用资履，详试政事观循良。毋嗟邑令尚沉滞，昔贤为吏多践扬。汉庭卓鲁终作辅，孔门言季俱升堂。于时百里振嘉誉，逮今史简传清芳。勉哉远继数贤迹，坐使慈惠流江乡。政成绩茂奏丹扆，行矣台阁看徊翔。	0
我欲登仙换凡骨，飞上云头窥月窟。羿妻问我何自来，笑指广寒令径入。归来却见半隐翁，月台如在神仙中。霓裳歌舞不用觑，把酒长啸生清风。	0
唐王淑妃與郇公從益居洛陽；趙延壽娶明宗女爲夫人，淑妃詣大梁會禮。 趙延壽妻，唐明宗女燕國長公主也。晉高祖天福元年，契丹已遣使至洛陽取之入北矣。今復從延壽至大梁，故王淑妃詣之會禮。 契丹主見而拜之曰：吾嫂也。 契丹主以唐明宗年長，於齒爲兄，故拜王淑妃爲嫂。 統軍劉遂凝因淑妃求節鉞， 劉遂凝以劉鄩舊恩，因王淑妃以求節鉞。 契丹主以從益爲許王威信節度使，遂凝爲安遠節度使。淑妃以從益幼，辭不赴鎭，復歸于洛。	1
渔火穿蓬罅，僧钟到梦边。水乡多得月，野境远连天。败苇流萤集，荒林宿鸟喧。舟人苦无夜，未晓起炊烟。	0
虔祷游灵境，元妃夙志同。玉香焚静夜，银烛炫辽空。泉漱云根月，钟敲桧杪风。印金标圣迹，飞石显神功。满望天涯极，平临日脚红。猿来斋石上，僧集讲筵中。顿作超三界，浑疑證六通。愿成修偃化，社稷保延洪。	0
三清洞里无端别，又拂尘衣欲卧云。看著挂冠迷处所，北山萝月在移文。	0
可怕阴阳恶，还惊日月遒。终成埋璧去，不作坐禅留。雨洗一箪净，风翻千橘愁。门前系船橛，宿鸟漫啁啾。	0
河南道安撫大使任瓌行至宋州，屬圓朗反， 宋州治睢陽，時爲宋城縣。使，疏吏翻。瓌，古回翻。屬，之欲翻。 副使柳濬勸瓌退保汴州， 宋州西至汴州二百八十五里。 瓌笑曰：柳公何怯也！圓朗又攻陷楚丘， 楚丘縣，後魏之己氏縣，隋開皇六年更名，時屬戴州。 引兵將圍虞城，瓌遣部將崔樞張公謹自鄢陵帥諸豪右質子百餘人守虞城。 鄢陵縣時屬洧州。將，卽亮翻；下同。鄢，謁晚翻，又於建翻，又音偃。帥，讀曰率。質，音致；下同。 濬曰：樞與公謹皆王世充將，諸州質子父兄皆反，恐必爲變。瓌不應。樞至虞城，分質子使與土人合隊共守城。 合，音閤。 賊稍近，質子有叛者，樞斬其隊帥。於是諸隊帥皆懼， 帥，所類翻；下同。 各殺其質子，樞不禁，梟其首於門外，遣使白瓌。 梟，堅堯翻。使，疏吏翻。 瓌陽怒曰：吾所以使與質子俱者，欲招其父兄耳，何罪而殺之！退謂濬曰：吾固知崔樞能辦此也。縣人旣殺質子，與賊深仇，吾何患乎！賊攻虞城，果不克而去。	1
旧是匈奴，为并左臂。今附有德，不与贼子。并人失恃，求就戮死。	0
结宇孤峰上，安禅巨浪间。	0
江行几千里，海月十五圆。始经瞿唐峡，遂步巫山巅。巫山高不穷，巴国尽所历。日边攀垂萝，霞外倚穹石。飞步凌绝顶，极目无纤烟。却顾失舟壑，仰观临青天。青天若可扪，银汉去安在。望云知苍梧，记水辨瀛海。周游孤光晚，历览幽意多。积雪照空谷，悲风鸣森柯。归途行欲曛，佳趣尚未歇。江寒早啼猿，松暝已吐月。月色何悠悠，清猿响啾啾。辞山不忍听，挥策还孤舟。	0
士林方卜道穷通，一旦骑鲸万事空。帷下有人师董相，墓傍无客哭乔公。白头稍得谈经力，青简尤高绝币功。尚记长衣横麈柄，今看华表立西风。	0
山中鹿鹤久相疏，恨不归来与汝俱。飞舞尚如前日否，奔腾还上后山无。不闻警露来庭下，犹想衔花近座隅。叹我素钟山野性，从来与汝本无殊。	0
封树遵同穴，生平此共归。镜埋鸾已去，泉掩凤何飞。薤挽疑笳曲，松风思翟衣。扬名将宠赠，泉路满光辉。	0
色比琼浆犹嫩，香同甘露仍春。十千提携一斗，远送潇湘故人。	0
夏，五月，甲申朔，日有食之。	1
碧瓦霜融，绣阁寒轻，春浮寿杯。羡华年七帙，人生稀有，新阳七日，天意安排。丹凤门开，黄麾仗立，此际应须召促回。人道是，却暂时绣斧，索笑盐梅。吁江假守非才，犹记得当时传庾台。算良机再会，抠衣来久，归鞭何速，祝寿方才。应与邦人，传为佳话，只为先生诞日来。明年看，是侬方九曲，公已三台。	0
河倾月向西，九陌鼓声齐。尘静霜华远，烟生曙色低。禁门人已度，宫树鸟犹栖。疏懒劳相问，登山有旧梯。	0
野雁见人时，未起意先改。君从何处看，得此无人态。无乃槁木形，人禽两自在。北风振枯苇，微雪落璀璀。惨澹云水昏，晶荧沙砾碎。弋人怅何慕，一举渺江海。	0
初，商君相秦，用法嚴酷，嘗臨渭論囚，渭水盡赤。 相，息亮翻。水經：渭水出隴西首陽縣鳥鼠山，東流至秦都咸陽南。商君蓋臨此以論囚。決罪曰論。論，盧困翻。 爲相十年，人多怨之。 按顯王十七年，秦以商鞅爲大良造；十九年，商鞅徙秦都咸陽，廢井田，開阡陌，平權量。二十一年，更賦稅法，爲相當在是年，至今年十年矣。 趙良見商君，商君問曰：子觀我治秦 治，直之翻。 孰與五羖大夫賢？ 百里奚自賣以五羖羊之皮，爲人養牛；秦穆公舉以爲相，秦人謂之五羖大夫。羖，牡羊也。羖，音古。 趙良曰：千人之諾諾，不如一士之諤諤。 引趙簡子之言。諾，應聲也。諤，謇直也。 僕請終日正言而無誅，可乎？商君曰：諾。趙良曰：五羖大夫，荆之鄙人也，穆公舉之牛口之下 孟子：百里奚，虞人也，以食牛干秦繆公。今曰荆之鄙人，按史記：晉滅虞，執百里傒，爲秦繆夫人媵。百里傒亡秦走宛，楚鄙人執之；繆公以五羖羊皮贖之，以爲上大夫。傒，讀與奚同。繆，讀與穆同。媵，以證翻。宛，於元翻。 而加之百姓之上，秦國莫敢望焉。相秦六七年而東伐鄭， 謂左傳僖三十年與晉圍鄭也。相，息亮翻。 三置晉君，一救荆禍。 三置晉君，謂立惠公懷公文公也。索隱曰：十二諸侯年表，穆公二十八年，會晉伐楚朝周；此云救荆，未詳。余按左傳，晉旣敗楚于城濮，又敗秦於殽，穆公使鬭克歸楚求成，所謂救荆禍，蓋指此也。秦諱楚，故其國記率謂楚爲荆。太史公取秦記爲史記，通鑑又因史記而成書，故亦以楚爲荆。 其爲相也，勞不坐乘， 古者車立乘，惟安車則坐乘耳。 暑不張蓋。 周禮：輪人爲蓋。蓋，所以覆冒車上也。 行於國中，不從車乘， 乘，繩證翻。 不操干戈。 操，七刀翻。 五羖大夫死，秦國男女流涕，童子不歌謠，舂者不相杵。 記：鄰有喪，舂不相。註云：相杵者，以音聲相勸。相，息亮翻。 今君之見   也，因嬖人景監以爲主； 事見上八年。嬖，卑義翻，又博計翻。監，甲暫翻。 其從政也，淩轢公族，殘傷百姓。 轢，郞擊翻。車踐曰轢。 公子虔杜門不出已八年矣。君又殺祝懽而黥公孫賈。 祝，姓也。古有巫，史祝之官，其子孫因以爲姓。或曰：武王封黃帝之後於祝，其子孫因氏焉。黥，其京翻。 詩曰：得人者興，失人者崩。 逸詩也。 此數者，非所以得人也。君之出也，後車載甲，多力而騈脅者爲驂乘， 杜預曰：駢脅，合幹也。駢，步田翻。乘，繩證翻。驂，讀曰參。 持矛而操闟戟者旁車而趨。 薛綜曰：闟之爲言函也，取四戟函車邊。此蓋令力士旁車而趨，有急則操翕戟以禦之也。後漢志有闟戟車。晉志：闟戟車，長戟邪偃在後。唐韻：戟名曰闟，音所及翻。史記正義曰：顧野王云：矛，鋋也。方言云：矛，吳楚江淮之間謂之鋋。釋名曰：戟，格也，旁有枝格。旁車之旁，音步浪翻。 此一物不具，君固不出。書曰：恃德者昌，恃力者亡。 逸書也。 此數者，非恃德也。君之危若朝露， 朝露易晞，言不久也。 而尙貪商於之富，寵秦國之政， 言以專秦國之政爲寵也。 畜百姓之怨。 畜，讀曰蓄。 秦王一旦捐賓客而不立朝， 朝，直遙翻。 秦國之所以收君者豈其微哉！ 微，少也。趙良言豈少，蓋謂太子與其師傅將挾怨而殺之也。 商君弗從。居五月而難作。 難，乃旦翻。史言商君尙刑愎諫之禍速。	1
长担犊车初入门，金牙新酝盈深樽。良人为渍木瓜粉，遮却红腮交午痕。最宜全幅碧鲛绡，自襞春罗等舞腰。未有长钱求邺锦，且令裁取一团娇。出意挑鬟一尺长，金为钿鸟簇钗梁。郁金种得花茸细，添入春衫领里香。	0
笔端春草已如生，点缀虫沙更未停。浅著鹅黄作蝴蝶，深将猩血染蜻蜓。	0
丁巳，魏主嗣北巡，至長城而還。 秦所築長城也。	1
夏，四月，魯元公主薨；封公主子張偃爲魯王，諡公主曰魯元太后。	1
湖桥北颊花坞，水阁西头竹村。霏霏薄雾红暖，漠漠轻烟翠昏。	0
甲子，車駕至華州，民夾道呼萬歲，上泣謂曰：勿呼萬歲，朕不復爲汝主矣！館於興德宮， 復，扶又翻。館，古玩翻。光化元年，上將自華州還長安，以華州爲興德府，以所居府署爲興德宮。 謂侍臣曰：鄙語云：紇干山頭凍殺雀，何不飛去生處樂。 樂，音洛。 朕今漂泊，不知竟落何所！因泣下霑襟，左右莫能仰視。	1
鹅子峰前波色清，刘郎看山无俗情。癯儒自昔有仙骨，夜梦体飞如叶轻。云中不识朝天路，双童导我凌空去。侧身度岩隈，盘盘复回回。翛然意往形不碍，石窟藓窦俄天开。乘槎夜泛牛女渡，鞭鸾晓入金银台。花深不逢人，时闻佩环声。仙翁睡起方结袜，见客坦易无崖垠。击蒙冀垂矜，叩妙获一言。七情汩心心愦昏，窒欲如水澄其源。臼中㕮咀药，手撮仍见分。旁有泠泠泉，三漱乃尽吞。驻红却白非难事，贪生虑死真愚计。当时同游七姓俱，但记古月成胡字。尘缘未断不得留，海风吹过蓬瀛洲。觉来窗户冥曚晓，玉镜晶晶堕松杪。	0
清凉谷里苾刍僧，猛火丛中续佛灯。车马鹿羊随大小，不知何处是三乘。	0
门上关，墙上棘，窗中女子声唧唧，洛阳大道徒自直。女子心在婆舍侧，呜呜笼鸟触四隅。养男男娶妇，养女女嫁夫。阿婆六十翁七十，不知女子长日泣，从他嫁去无悒悒。	0
迂拙安吾分，炎凉任世情。箪瓢自钟鼎，风月即勋名。春树重重暗，晴云片片明。沧波山阁外，浩荡一鸥轻。	0
今日曷不乐，吾园来颇疏。向晚门庭空，杖策到城隅。林噪其飞禽，池跃其游鱼。似怪我来迟，晨朝何往乎。寂默不应答，暂一尔辈俱。唼波窥噞喁，集灌听相呼。复倚逍遥亭，悠然观太虚。	0
元載旣誅魚朝恩，上寵任益厚，載遂志氣驕溢；每衆中大言，自謂有文武才略，古今莫及，弄權舞智，政以賄成，僭侈無度。吏部侍郞楊綰，典選平允， 選，須絹翻。 性介直，不附載；   嶺南節度使徐浩，貪而佞，傾南方珍貨以賂載。載 章：十二行本載上有辛卯二字；乙十一行本同；張校同；退齋校同。 以綰爲國子祭酒，引浩代之。浩，越州人也。載有丈人自宣州來， 據顏師古漢書音義：丈人，尊老之稱，蓋父執也。載，祖亥翻，又如字。使，疏吏翻。 從載求官，載度其人不足任事， 度，徒洛翻。 但贈河北一書而遣之。丈人不悅，行至幽州，私發書視之，書無一言，惟署名而已。丈人大怒，不得已試謁院僚， 院僚，使院僚屬也。 判官聞有載書，大驚， 判官，節度判官。 立白節度使，遣大校以箱受書，館之上舍， 校，戶敎翻。館，工喚翻。 留宴數日，辭去，贈絹千匹。其威權動人如此。	1
初，杜重威旣以晉軍降契丹， 杜重威初避晉主重貴名，去重，單名威。及晉旣亡國，重威卽復舊名；其   忘恩背主，此特末節耳。 契丹主悉收其鎧仗數百萬貯恆州， 貯，丁呂翻。恆，戶登翻。 驅馬數萬歸其國，遣重威將其衆從己而南。 將，卽亮翻。 及河，契丹主以晉兵之衆，恐其爲變，欲悉以胡騎擁而納之河流。或諫曰：晉兵在他所者尙多，彼聞降者盡死，必皆拒命。 章：十二行本命下有爲患二字；乙十一行本同。 不若且撫之，徐思其策。契丹主乃使重威以其衆屯陳橋。 陳橋在陳橋門外，有陳橋驛。 會久雪，官無所給，士卒凍餒，咸怨重威，相聚而泣；重威每出，道旁人皆罵之。	1
青桐双拂日，傍带凌霄花。绿叶传僧磬，清阴润井华。谁能事音律，焦尾蔡邕家。	0
一片灵台众共知，宦途宁肯避危机。至诚似有神明助，尽室初从瘴海归。烈火岂能伤美宝，覆盆终是见炎晖。人生未出功名外，多少京尘待染衣。	0
天长地久无终毕，昨夜今朝又明日。鬓发苍浪牙齿疏，不觉身年四十七。前去五十有几年，把镜照面心茫然。既无长绳系白日，又无大药驻朱颜。朱颜日渐不如故，青史功名在何处？欲留年少待富贵，富贵不来年少去。去复去兮如长河，东流赴海无回波。贤愚贵贱同归尽，北邙冢墓高嵯峨。古来如此非独我，未死有酒且高歌。颜回短命伯夷饿，我今所得亦已多。功名富贵须待命，命若不来知奈何。	0
杯水入沧溟，浩浩通无际。原心方寸间，混合周天地。后稷勤稼穑，颜渊甘箪食。行己在一时，流芳播万世。至道不远人，安行近且易。	0
了了在心中，南宗与北宗。行高无外染，骨瘦是真容。饭野盂埋雪，禅云杖倚松。常修不住性，必拟老何峰。	0
节将飞飏去，牙郎卖弄馀。唐臣不负国，惟有一尚书。	0
八月寒涛溅碧空，片帆悠飏信秋风。探珠直待骊龙睡，莫遣迷津浩渺中。	0
孤鹜去边天浩渺，万家穷处水湾环。岭外此州为道院，风烟殊弗类南蛮。	0
仙仗肃朝官，承平圣主欢。月沈宫漏静，雨湿禁花寒。丹荔来金阙，朱樱贡玉盘。六龙扶御日，只许近臣看。	0
仆已疲劳马已颓，忍能日日犯风埃。前山断处后山出，旧雨晴时新雨来。梅子有情沿路熟，麦花无数及时开。一春客里消磨尽，举眼豫章安在哉。	0
白帝夔州万古城，全蜀东门下相控。瞿唐滟滪势崭绝，赤甲白盐光澒洞。峡雨关云朝莫征，烟叶水花洲渚共。少陵冥寞减光辉，山川草木今谁讽。明知风物待组织，可笑可笑浪嘲弄。逸亭野老泛舟来，迥立苍茫游览纵。旋提燕拂呵物象，试吐清音激鸾凤。江头一见晁广文，客里倡酬无乃奉。天生之子映昭代，与我突出万人众。古来道合事襟期，有作正须行雅颂。下瞰一隅会万景，岂无江灵为供送。请君作诗如画图，收拾形容未宜空。	0
金鼎盐梅偶未和，位高犹说野情多。宫墙月上开琴匣，道院风清响药罗。留客旋烧含露笋，倩僧教种耐霜莎。孤寒知有为霖望，未忍江头钓渌波。	0
城里遥看雨出时，想公笔墨发雄奇。山深龙虎飞腾变，海运鲲鹏瞬息移。凛凛前锋如赴敌，堂堂回势似归师。驱还始悟山灵意，怕向苍崖写恶诗。	0
背阙归藩路欲分，水边风日半西曛。荆王枕上原无梦，莫枉阳台一片云。	0
郎身如纸鸢，断线随风去。愿得上林枝，为妾萦留住。	0
剪蜡成梅天著意。黄色浓浓，对萼匀装缀。百和薰肌香旖旎。仙裳应渍蔷薇水。雪径相逢人半醉。手折低枝，拥髻云争翠。嗅蕊捻枝无限思。玉真未洒梨花泪。	0
医书攻百病，惟有老难医。雾眼朱成碧，霜颠涅不缁。	0
榮至河內，復遣王相密至洛，迎長樂王子攸。 復，扶又翻；下榮復同。 夏，四月，丙申，子攸與兄彭城王劭弟霸城公子正潛自高渚渡河， 考異曰：楊衒之洛陽伽藍記，高渚作霤波，今從魏書。 丁酉，會榮於河陽，將士咸稱萬歲。戊戌，濟河，子攸卽帝位， 帝，彭城王勰之第三子。 以劭爲無上王， 劭，彭城嫡嗣，且魏主兄也，封爲無上王，言其尊無上也。有君而言無上，君子是以知魏主之不終也。 子正爲始平王；以榮爲侍中都督中外諸軍事大將軍尙書令領軍將軍領左右，封太原王。 領左右，領左右千牛備身也。	1
尚平方毕娶，疏广念归期。涧底松成盖，檐前桂长枝。径闲芳草合，山静落花迟。虽有菰园在，无因及种时。	0
貂帽垂肩窄皂裘，雪深骑马向西州。暂时相见还相送，却闭闲门依旧愁。	0
辛苦搜肠更撚须，适资谈者指瑕瑜。中郎碑好犹名愧，吏部铭高未免谀。馀忿燕泥能道否，遗言鹤唳可闻乎。从今一字休思索，千古文人一律愚。	0
不是无知己，相忘独有君。孤襟开皓月，往事付浮云。	0
缓辔微吟自不催，看山下马想徘徊。阳春白雪久不听，日暮碧云殊未来。已戒儿童篘熟酒，更勤风雪化新梅。云间飞舄何时下，抑郁孤怀迟一开。	0
系身高处本无心，万窍鸣时有玉音。欲作镆耶为物使，知君能笑不祥金。	0
携得春归通德门，等閒万木亦沾恩。母桃未熟蓬莱浅，连夜吹开堂北萱。	0
二月，癸酉朔，日有食之。	1
秦孝王俊久疾未能起，遣使奉表陳謝。上謂其使者曰：我戮力創茲大業，作訓垂範，庶臣下守之；汝爲吾子而欲敗之， 使，疏吏翻。敗，補邁翻。 不知何以責汝！俊慙怖， 怖，普布翻。 疾遂篤，乃復拜俊上柱國；六月丁丑，俊薨。 帝五子，獨俊病死耳。 上哭之，數聲而止；俊所爲侈麗之物，悉命焚之。王府僚佐請立碑， 隋親王置師友文學長史司馬諮議參軍掾屬主簿錄事功曹記室戶·倉·兵等曹騎兵·城局等參軍東·西閤祭酒參軍事法·田·水·鎧·士等曹行參軍行參軍長兼行參軍典籤等。釋名：碑者，葬時所設，臣子追述君父之功以書其上。初學記：碑，悲也；所以悲往事也。 上曰：欲求名，一卷史書足矣，何用碑爲！若子孫不能保家，徒與人作鎭石耳。 鎭，之人翻，壓也。 俊子浩，崔妃所生也；庶子曰湛。羣臣希旨，奏：漢之栗姬子榮郭后子彊皆隨母廢， 栗姬子榮事見十六卷漢景帝六年七年。郭后子彊事見四十三卷漢光武建武十七年十九年。斯二事者，二帝之失也，可以爲法乎！ 今秦王二子，母皆有罪，不合承嗣。上從之，以秦國官爲喪主。	1
室虚多凉气，天高属秋时。空庭夜风雨，草木晓离披。简书日云旷，文墨谁复持。聊因遇澄静，一与道人期。	0
逐客藜糁大官羊，蓬庐画省遥相望。囊中锥处吾罢矣，地上钱流君未央。一身投老鸡豚社，百战平生翰墨场。拍拍水天高著眼，海门乞与雁随阳。	0
芳草落花明月榭，朝云暮雨锦城春。莫愁红艳风前散，自有青蛾镜里人。	0
知遠又遣北都副留守太原白文珂入獻奇繒名馬， 繒，慈陵翻。 契丹主知知遠觀望不至，及文珂還， 還，從宣翻，又如字。 使謂知遠曰：汝不事南朝，又不事北朝，意欲何所俟邪？ 朝，直遙翻。 蕃漢孔目官郭威言於知遠曰：虜恨我深矣！王峻言契丹貪殘失人心，必不能久有中國。	1
萧萧风竹千蛟舞。云阁催诗雨。中秋时节变新凉。又是一番红叶、下三湘。君如膝上王文度。早晚乡关去。绣香佳处且留连。正好橙黄橘绿、未寒天。	0
敬帝紹泰元年齊平秦王歸彥譖淸河王岳曰：淸河僭擬宮禁，制爲永巷。 頁五一三七	1
雨溟濛。年年今日，农夫共卜新丰。登高随处好，银瓶突兀，南峙对三公。真珠漙露菊，更芙蓉、照水匀红。但华发衰颜，不堪频鉴青铜。相逢。行藏休借问，且徘徊、目送飞鸿。十年湖海，千里云山，几番残照凄风。蟹螯粗似臂，金英碎、琥珀香浓。请细读离骚，为君一饮千钟。	0
韵胜江梅，笑杏俗桃粗，空眩妖艳。尽屏铅华，天赋翠眉丹脸。门闭昼永春长，看燕子、并飞撩乱。叹岁华若箭频换。深院有谁能见。夜来初得同相荐。便门阑、瑞烟葱茜。天然素质真颜色，直是惊人眼。曾向众里较量，似六个、骰儿六点。应自来恨闷，和想忆，都消散。	0
妾出于微贱。小年时、朱弦弹绝，玉笙吹遍。粗识国风关雎乱，羞学流莺百啭。总不涉、闺情春怨。谁向西邻公子说，要珠鞍、迎入梨花院。身未动，意先懒。主家十二楼连苑。那人人、靓妆按曲，绣帘初卷。道是华堂箫管唱，笑杀鸡坊拍衮。回首望、侯门天远。我有平生离鸾操，颇哀而不愠微而婉。聊一奏，更三叹。	0
攀萝蹑翠上麻姑，得到山中景物殊。白鹤有情来碧落，綵鸾无意下清都。仙媛虚见桑田变，世事谁经海水枯。为问方平开宴后，不知还约再来无。	0
稼穑病多雨，芜菁种待晴。垒空惊燕去，池净衬鸥明。野碓鸣秋杵，风檐响夜筝。山中凉意早，蚊蚋已无声。	0
送子目力短，朔风吹我裾。心焉独如结，子也当念予。	0
永夜无他虑，长吟毕二更。暗灯摇碧影，滞雨滴阶声。道进愁还浅，年加睡自轻。如何得深术，相与舍浮名。所思同海岱，所梦亦烟波。默坐看山久，闲行值寺过。独吟黄叶乱，相去碧峰多。我有归心在，君行竟若何。	0
西风横吹雨脚断，秋云轻笼日花明。	0
九月，庚寅朔， 章：十二行本無朔字；乙十一行本同；孔本同；張校同，云從無註本。 胡太后遊嵩高；癸巳，還宮。	1
常慕晋高士，放心日沈冥。湛然对一壶，土木为我形。下马访陈迹，披榛诣荒庭。相看两不言，犹谓醉未醒。长啸或可拟，幽琴难再听。同心不共世，空见藓门青。	0
周晉公護以趙景公獨孤信名重，不欲顯誅之，己酉，逼令自殺。	1
明朝腊日官家出，随驾先须点内人。回鹘衣装回鹘马，就中偏称小腰身。	0
避罪胜修福，其为理一般。资财丰利益，公道不欺瞒。浊世贪荣禄，明时善政官。遏强能抚弱，容此势情观。	0
司徒左長史劉斌，湛之宗也； 斌，音彬。 大將軍從事中郞王履，謐之孫也； 王謐識武帝於微時，晉宋之際，位任通顯。 及主簿劉敬文，祭酒魯郡孔胤秀，皆以傾諂有寵於義康；見上多疾，皆謂宮車一日晏駕，宜立長君。 長，知兩翻。 上嘗疾篤，使義康具顧命詔，義康還省，流涕以吿湛及景仁。湛曰：天下艱難，詎是幼主所御！義康景仁並不答。 考異曰：南史以爲義康有此言，湛景仁並不答。按義康雖不識大體，豈敢自爲此言！湛常欲推崇義康，豈肯聞而不答！今從宋書及宋略。 而胤秀等輒就尙書議曹索晉咸康末立康帝舊事， 議曹，南史作儀曹，當從之。曹魏置二十三郞，儀曹其一也。立康帝事見九十七卷。索，山客翻。 義康不知也；及上疾瘳，微聞之。 瘳，丑留翻。 而斌等密謀，欲使大業終歸義康，遂邀結朋黨，伺察禁省， 伺，相吏翻。 有不與己同者，必百方構陷之，又採拾景仁短長，或虛造異同以吿湛。自是主相之勢分矣。 相，息亮翻。	1
丁丑，蜀以韋莊爲門下侍郞同平章事。	1
上客能论道，吾生学养蒙。贫交世情外，才子古人中。冠上方簪豸，车边已画熊。拂衣迎五马，垂手凭双童。花醥和松屑，茶香透竹丛。薄霜澄夜月，残雪带春风。古壁苍苔黑，寒山远烧红。眼看东候别，心事北川同。为学轻先辈，何能访老翁。欲知今日后，不乐为车公。	0
石桥东望海连天，徐福空来不得仙。直遣麻姑与搔背，可能留命待桑田。	0
劉禪舉家東遷洛陽，時擾攘倉猝，禪之大臣無從行者， 姜維旣死，張翼廖化董厥必亦死於亂兵矣。 惟祕書令郤正及殿中督汝南張通捨妻子單身隨禪，禪賴正相導宜適，舉動無闕， 宜，當也；適，亦當也。禪初入洛，見魏君臣，其禮各有所當。嗚呼！使正束帶立於朝，上而擯贊漢主，下而與賓客言，事事合宜而無闕失，豈非人臣之至願哉！ 乃慨然歎息，恨知正之晚。	1
每岁同辛苦，看人似有情。乱飞春得意，幽语夜闻声。整羽庄姜恨，回身汉后轻。豪家足金弹，不用污雕楹。	0
几多雁鹜行间吏，衙退频来礼释迦。	0
庚申，盧龍監軍奏李載義與敕使宴於毬場後院，副兵馬使楊志誠與其徒呼噪作亂，載義與子正元奔易州；志誠又殺莫州刺史張慶初。 宋白曰：幽州，南至莫州二百八十里。 上召宰相謀之，牛僧孺曰：范陽自安史以來，非國所有，劉總蹔獻其地， 事見二百四十一卷穆宗長慶元年。 朝廷費錢八十萬緡而無絲毫所獲。今日志誠得之，猶前日載義得之也； 敬宗寶曆二年，李載義得范陽，事見上卷。 因而撫之，使捍北狄，不必計其逆順。上從之。載義自易州赴京師，上以載義有平滄景之功， 平滄景見上三年。 且事朝廷恭順；二月，壬辰，以載義爲太保，同平章事如故。以楊志誠爲盧龍留後。	1
金沙瓶子荼糜粟，一一尖红映圜绿。只销三日雨和风，化作真珠堆锦褥。饶渠飞度雪前开，开了却吹香雪来。红红白白照天半，醉倚雕栏眼凌乱。	0
瑞雪初盈尺，寒宵始半更。列筵邀酒伴，刻烛限诗成。香炭金炉煖，娇弦玉指清。醉来方欲卧，不觉晓鸡鸣。	0
霍射盘西北，高楼胜览并。景閒思谢守，名重拟宣城。天阙云来缓，风微鸟去轻。客忧销更有，须到此中倾。	0
好恨这风儿。催俺分离。船儿吹得去如飞。因甚眉儿吹不展，叵耐风儿。不是这船儿。载起相思。船儿若念我孤恓。载取人人篷底睡，感谢风儿。	0
风回云断雨初晴，返照湖边暖复明。乱点碎红山杏发，平铺新绿水蘋生。翅低白雁飞仍重，舌涩黄鹂语未成。不道江南春不好，年年衰病减心情。	0
慕容白曜進屯瑕丘。崔道固之未降也， 降，戶江翻；下同。 綏邊將軍房法壽爲王玄邈司馬，屢破道固軍，歷城人畏之。 崔道固鎭歷城，其軍皆歷城人。 及道固降，皆罷兵。道固畏法壽扇動百姓，迫遣法壽使還建康。會從弟崇吉自升城來， 從，才用翻。 以母妻爲魏所獲，謀於法壽。法壽雅不欲南行， 雅，素也。 怨道固迫之。時道固遣兼治中房靈賓督淸河廣川二郡事，戍磐 嚴：磐改盤；下同。 陽，法壽乃與崇吉謀襲磐陽，據之，降於慕容白曜，以贖崇吉母妻。道固遣兵攻之，白曜自瑕丘遣將軍長孫觀救磐陽， 磐陽，卽盤陽。 道固兵退。白曜表冠軍將軍韓麒麟與法壽對爲冀州刺史， 冠，古玩翻。 以法壽從弟靈民思順靈悅伯憐伯玉叔玉思安幼安等八人皆爲郡守。 此冀州，卽宋所置冀州，以命法壽。郡守，卽守冀州所領廣川平原淸河樂陵魏郡河間頓丘高陽勃海，皆僑郡也。	1
笛声吹起白玉槃，正照御前杨柳碧。	0
正莼鲈佳梦绕吴乡，牙樯忍轻离。向仲宣楼上，凭高举酒，几共灯棋。曾记少陵留咏，出幕合持麾。飞盖长安去，华贯平跻。好是倚门迎笑，恰野堂云壑，菊后梅时。庆凤雏新长，携手奉莱衣。抚孤松、绝胜细柳，念征人、徒老玉关西。归来也，幅巾藜杖，办取追随。	0
脱发星星遍，加餐日日新。二升卧龙玉，一斗谪仙春。云子恐称屈，曲生能笑人。吾方有公事，公等不须嗔。	0
多谢吾家即墨侯，朝濡暮染富春秋。为供文字逢青眼，要策功名趁黑头。濯以清泉尘已蜕，衣之文锦翠如虬。呼童除夜陈丰馔，少劳精神并汝酬。	0
身向闲中老，生涯本豁然。草堂山水下，渔艇鸟花边。窥井猿兼鹿，啼林鸟杂蝉。何时人事了，依此亦高眠。	0
一见心原断百忧，益知身世两悠悠。江亭独倚阑干处，人亦无言水自流。	0
博而寡要岂通儒，三万牙签亦太虚。一编论语用不尽，世间何必许多书。	0
秋至山愈奇，独不入凡目。翳荟既扫除，清峭如削玉。剥落千林空，中有岁寒木。雪霜自凝冱，柯叶不改绿。犹夫古君子，凛不可荣辱。贞心以自持，乌肯混流俗。	0
春，正月，辛丑，周公卽天王位， 諱覺，字陁羅尼，宇文泰第三子也。宇文輔政，慕倣周禮，泰卒，覺嗣，遂封周公；旣受命，國號曰周。 柴燎吿天，朝百官于露門； 露門，卽古之路門。路，大也。宇文建國，率倣古制，故外朝曰路門。鄭玄曰：外門曰皋門，朝門曰應門，內有路門。孔穎達曰：爾雅：門屛之間謂之宁。郭曰：人主視朝所宁立處。李巡曰：正門外兩塾間曰宁。謂天子受朝於路門外之朝，於門外而宁立，以待諸侯之至，故云當宁而立也。然門外有屛者，卽樹塞門是也。爾雅云：正門謂之應門。又云：屛，謂之樹。李巡曰：常當門自蔽，名曰樹。郭云：小牆當   門中。按李郭二註以推驗禮文，諸侯內屛在路門之內，天子外屛在路門之外，而近應門。周制，天子三朝，其一在路門內，謂之燕朝，太僕掌之。故太僕云，王視燕朝，則正其位。文王世子云：公族朝于內朝，親之也。此則王與宗人圖其嘉事，及王退侯大夫之朝也。其二是路門外之朝，謂之治朝，司士掌之。故司士云，正朝儀之位。此是每日視朝之位，其王與諸侯賓射，亦與治朝同。其三是皋門之內，庫門之外，謂之外朝，朝士掌之。此是詢衆庶之朝也。朝，直遙翻。 追尊王考文公爲文王，妣爲文后；大赦。封魏恭帝爲宋公。以木德承魏水，行夏之時，服色尙黑。 行夏之時，用寅正也。服色尙黑，隨水行也。夏，戶雅翻。 以李弼爲太師，趙貴爲太傅大冢宰，獨孤信爲太保大宗伯，中山公護爲大司馬。 後周太祖初據關右，官名未改魏號。及域內粗定，改定章程，命尙書令盧辯遠師周制，置三公三孤，以爲論道之官；次置六卿，以分司庶務。閔帝受禪，大司馬掌兵，宇文護居之，以專兵要。	1
齊人於長城內築重城，自庫洛枝東至䲨 章：十二行本䲨作鳴；乙十一行本同；孔本同；熊校同；退齋校本䲨作塢。 紇戍， 北史作庫落拔塢紇戍。重，直龍翻。 凡四百餘里。	1
圣贤用策宁相远，千载毫釐竟不差。四皓当年安汉嗣，五王今日复唐家。	0
羽帔褊褼下赤城，烧松秃兔气尤清。书成胝手怜心苦，神护赪肩觉担轻。万笈云签来北阙，一朝宝翰得东明。明年我欲仙游去，要听岩扃晓诵声。	0
花木新栽一径长，小庵如款赞公房。心清要省铃斋讼，公退空凝燕寝香。已约芳菲供几案，不妨真率釂壶觞。年丰顿觉民和乐，老子从渠两鬓苍。	0
叠玉骈圭巧思长，露华烟魄让清光。休摇雉尾当三伏，似展龙鳞在一床。高价不唯标越绝，冷纹疑似卧潇湘。杜陵他日重归去，偏称醉眠松桂堂。	0
风饱横江十幅蒲，秋声正有玉花鲈。淮渜一梦雨中别，岳麓诸峰天下无。场屋抵须新议论，书堂更做好规模。未知雪径青灯夜，谁记临分岸岸芦。	0
环中风物有谁争，即日诗情取次生。云倦竟依檐际宿，雉驯时下竹根行。	0
乙亥，以周法明爲黃州總管。 黃州，治黃岡縣，漢江夏郡西陵縣地，齊曰南安，又置齊安郡，隋置黃州，尋改永安郡。	1
两星残火地炉畔，梦断背灯重拥衾。侧听空堂闻静响，似敲疏磬袅清音。风灯有影随笼转，腊雪无声逐夜深。禅客钓翁徒自好，那知此际湛然心。	0
行止由修鍊，辉光朗自然。深山藏虎豹，大海隐龙泉。鹤唳冲霄汉，龟生得寿年。怡情含道识，浩渺九重天。	0
短发白已尽，寒花黄到今。秋清山见骨，年老树留心。独鹤离骚怨，虚泉大雅音。冥鸿不知处，引睇暮云深。	0
演州司馬李孟秋舉兵反， 演州，漢咸驩縣之地，唐武德初，置驩州，貞觀九年，改曰演州，十六年省，改咸驩爲懷驩，屬驩州，廣德二年，分驩州後置。 自稱安南節度使；安南都護輔良交討斬之。 新書方鎭表：乾元元年，升安南管內經略使爲安南節度使。	1
胡马饮河洛，我家从此迁。今来独垂泪，三十六峰前。	0
張光晟之殺突董也， 事見上卷元年。晟，成正翻。 上欲遂絕回紇，召册可汗使源休還太原。久之，乃復遣休送突董及翳密施大·小梅錄等四喪還其國， 紇，下沒翻。可，從刊入聲。汗，音寒。還，從宣翻，又音如字；下同。復，扶又翻。 可汗遣其宰相頡子斯迦等迎之。頡子斯迦坐大帳， 新書回鶻傳作頡干伽。相，息亮翻。頡，奚結翻。迦，求加翻。 立休等於帳前雪中，詰以殺突董之狀，欲殺者數四，供待甚薄；留五十餘日，乃得歸。可汗使人謂之曰：國人皆欲殺汝以償怨，我意則不然。汝國已殺突董等，我又殺汝，如以血洗血，汚益甚耳！ 詰，去吉翻。汚，烏故翻。 今吾以水洗血，不亦善乎！唐負我馬直 章：十二行本直下有絹字；乙十一行本同；退齋校同；張校同，云無註本亦無。 百八十萬匹，當速歸之。遣其散支將軍康赤心隨休入見， 見，賢遍翻。 休竟不得見可汗而還。 還，從宣翻，又音如字。 己 張：己上脫六月。 卯，至長安，詔以帛十萬匹金銀十萬兩償   其馬直。休有口辯，盧�恐其見上得幸，乘其未至，先除光祿卿。 爲源休以賞薄怨望從朱泚反張本。	1
树木有古意，轩窗多野情。断冈城一带，齐岸草丛生。醉骨风蝉蜕，病身沙鸟轻。惜无东野笔，琢句斗僧清。	0
癸酉，詔公車府謗木肺石傍各置一函， 周禮大司寇以肺石達窮民，註云：肺石，赤石也。肺，芳廢翻。 若肉食莫言，欲有橫議，投謗木函； 杜預曰：肉食，在位者。布衣處士而議朝政，謂之橫議。橫，戶孟翻。 若以功勞才器冤沈莫達，投肺石函。 沈，持林翻。	1
冬，十一月，郭子儀入朝。 郭子儀自邠入朝。	1
不疑爲京兆尹，吏民敬其威信。每行縣錄囚徒還， 師古曰：省錄之，知其情狀有冤滯與否也。今云慮囚，本錄聲之去者耳，音力具翻。而近俗不曉其意，訛其文遂爲思慮之慮，失其源也甚矣。行，下孟翻。 其母輒問不疑：有所平反？活幾何人？卽不疑多有所平反， 毛晃曰：平反，理正幽枉也。反，音幡。 母喜笑異於他時；或無所出，母怒，爲不食。 爲，于僞翻。 故不疑爲吏，嚴而不殘。	1
曾向瑶池稳泛槎，眼看西母佩飞霞。定分天地冲和气，来匹公侯富贵家。熊胆课儿心苦淡，鱼轩锡命世荣华。樽前何物堪为寿，笑指蟠桃几度花。	0
白发刘郎意自悲，桃山还是欲花时。一生漂转成何事，留得玄都数首诗。	0
眼见梅花照玉堂，只今浓绿覆宫墙。樛枝偃盖云千叠，下荫清池玉一方。	0
回看巴路在云间，寒食离家麦熟还。日暮数峰青似染，商人说是汝州山。	0
夏夜宴南湖，琴觞兴不孤。月摇天上桂，星泛浦中珠。助照萤随舫，添盘笋迸厨。圣朝思静默，堪守谷中愚。	0
老去此生一诀，兴来明日重游。卧闻三老白事，半夜南风打头。	0
病不禁茅柴酒，寒添著木绵裘。寄语斜川鱼鸟，先生改日来游。	0
江风不定半晴阴，愁对花时尽日吟。孤棹自迟从蹭蹬，乱帆争疾竞浮沈。一身累困怀千载，百口无虞贵万金。空阔远看波浪息，楚山安稳过云岑。	0
青鸾飞入合欢宫，紫凤衔花出禁中。可怜今夜千门里，银汉星回一道通。	0
昔者与兄城南邻，未省一日不相亲。谁令僦舍得契阔，此事我每怀古人。逾旬寒热不可说，遍体戢戢生赤鳞。是身非有病亦幻，调御未伏犹酸辛。布衾蒙头但欲睡，瞥见檐雪如飞尘。岂无杯杓与酬酢，口舌未肯亲芳醇。平生相逢百不问，斗酒倒尽才逡巡。崎岖行世得皆妄，嵬峨就醉事最真。残年峥嵘欲无日，晴云浩荡已有春。柳黄梅破最佳绝，京兆羔酒仍慇勤。	0
丁亥，新羅王法敏卒， 卒，子恤翻。 遣使立其子政明。	1
田庐寂寂近塘坳，仕路纷纷久绝交。多病未能从五柳，避喧端欲老三茅。白云那忍閒归岫，紫燕空惭漫累巢。闻道金坛有仙隐，梦回清月堕林梢。	0
二月，天后表請赦�王上金鄱陽王素節之罪；以上金爲沔州刺史， 沔州，漢安陸之地。晉置沔陽縣，江左爲魯山鎭。隋開皇十七年，置漢陽縣，屬復州，復州治沔陽；大業初，改復州曰沔州。唐復以沔州爲復州，分漢陽置沔州。 素節爲岳州刺史， 岳州，漢下雋縣地。吳置巴陵縣，晉置建昌郡，梁置巴州。隋改曰岳州，因天岳山以名州。大業初，改羅州，唐復曰岳州。舊志：岳州，京師東南二千二百三十七里，至東都一千八百一十六里。 仍不聽朝集。 朝，直遙翻。	1
史炤釋文曰：邛崍，山名，在沈黎郡。余按漢書地理志，蜀郡嚴道縣有邛崍山。嚴道，故靑衣也，漢   武帝置沈黎郡，漢光武建武十九年置靑衣郡，安帝延光元年置蜀郡屬國都尉。新唐書地理志，邛崍關，在雅州榮經縣界。祝穆曰：邛崍關在黎州北九十里。黎雅二州固皆漢沈黎郡地，然自漢至唐，州縣之建置離合，苟不詳考而言之，讀者殊未知漢沈黎郡今爲何地也。	1
满城风雨满城尘，盖紫藏红漫惜春。春去自应无觅处，可怜多少惜花人。	0
墙头艳杏花初试。绕珍丛、细挼红蕊。欲知占尽春明媚。诮无意、看桃李。持杯准拟花前醉。早一叶、两叶飞坠。晚来旋旋深无地。更听得、东风起。	0
萧疏秋竹篱，清浅秋风池。一只短舫艇，一张斑鹿皮。皮上有野叟，手中持酒卮。半酣箕踞坐，自问身为谁。严子垂钓日，苏门长啸时。悠然意自得，意外何人知。	0
清湖嵇玉山，缥缈飞双屐。泠风随处流，三伏无赫赫。未成玄圃游，聊醉端州宅。忆昨陪初筵，杯摇剑峰脊。杉篁漏疏棂，云气萦长帟。主人意弥厚，不吝园蔬摘。我亦洞幽怀，涸此一泓碧。至欢召融融，丛虑消剌剌。听君诵九流，浩若昆崙擘。摩天俊鸢飞，响涧惊鱼掷。分携今几时，浮埃翳瑶席。有如烂柯翁，万古逢一奕。醉乡梯磴坐，坐觉乾坤窄。兹行不果从，兀兀恨滋剧。未应柳源近，终作桃源隔。留诗友石台，光动嶙峋石。正令谪仙来，著语无以易。强吟意悠哉，追风了无迹。	0
半生几度此登临，流落而今雪满簪。南浦不知春已晚，西山但觉日初阴。谁怜龟鹤千年语，空负鹏鹍万里心。无限故人帘雨外，夜深如有广陵音。	0
白下门东春水流，相看一噱散千忧。穿梅入柳曾莫逆，度堑缘冈初不谋。世事但如吹剑首，官身难即问刀头。长临锻灶真自苦，有兴复来从我游。	0
落尽梅花合一杯，雪深无复旧莓苔。山溪莫遣人行破，安得酒从天上来。	0
趙延壽以契丹主負約，心怏怏， 趙延壽之求爲帝，不得不止，此其所以終爲兀欲所鎖也。怏，於兩翻。 令李崧言於契丹主曰：漢天子所不敢望，乞爲皇太子。崧不得已爲言之。 爲言，于僞翻；下令爲同。 契丹主曰：我於燕王，雖割吾肉，有用於燕王，吾無所愛。然吾聞皇太子當以天子兒爲之，豈燕王所可爲也！因令爲燕王遷官。時契丹以恆州爲中京， 恆，戶登翻。 翰林承旨張礪奏擬燕王中京留守大丞相錄尙書事都督中外諸軍事，樞密使如故。契丹主取筆塗去錄尙書事都督中外諸軍事而行之。 去，羌呂翻。孰謂契丹主起於塞北而不知中國之事體哉！	1
九月，丁亥，王智興奏拔棣州。	1
巡城已困尘埃眯，执扑仍遭虮虱缘。欲脱布衫携素手，试开病眼点黄连。	0
三年待次喜瓜期，别酒春风劝一卮。欲试发硎稽古力，稍从连茹中兴时。徒劳人耳犹州县，可识荆兮复别离。深念对床听夜雨，情怀作恶不成诗。	0
既作闲人，便应付、此身沟壑。不应更，将愁半点，寸心中著。责子渊明徒自苦，忧君范老何时乐。纵一嘲、一咏欲奚为，何如莫。不自鄙，葵蔬恶。还肯荐，茅柴薄。任侯门海陆，杂陈珍错。有暇盍联车骑过，相忘勿遣诗情觉。怕家僮、无处买莼鲈，烹琴鹤。	0
虚虚复空空，瞬息天地中。假合成此像，吾亦非吾躬。	0
餐霞成鹤骨，饵药驻童颜。静想神仙事，忙中道路闲。	0
蜀立遂王宗懿爲太子。 爲宗懿不終張本。	1
尚志服事跛神仙。辛勤了、万千般。一朝身死入黄泉。至诚地、哭皇天。旁人苦苦叩玄言。不免得、告诸贤。禁法蝎儿不曾传。吃畜生、四十年。	0
农皇既祀，礼毕躬耕。商辂旋轸，周颂腾声。观魏将陟，服御爰更。舆人瞻仰，如日之明。	0
宏搆小侯第，避权长掩关。地分金穴贵，人共白云闲。野色春墙外，池香暮雨间。燕申忘万虑，吏隐敌箕山。	0
春到山城花木深，兴来谁与共登临。空惊节物催人老，强对芳菲索酒斟。已喜筠筒先见寄，更闻藜杖欲相寻。劝君未用忙归去，要向樽前话寸心。	0
四夷妙赋无人诵，三酌酸文举世传。	0
李杜主盟诗有声，文推韩柳著章程。二三子者皆人杰，五百年来并世生。但见词源倒三峡，岂知武库足千兵。勉君须把分阴惜，莫问红尘雨共晴。	0
安得蓬笼雨一蓑，芦花深处卧烟波。筹边事付韩擒虎，种树书传郭橐驼。从古市朝如此耳，搀閒天地奈之何。秫田虽少亦堪酿，底处不容人醉歌。	0
倦云休雨风还作，交相醒花苏柳。字满吟灰，痕添坐席，赢得新愁痴守。归期未有。负小院移兰，故园尝韭。谩道春来，沉腰惟觉似秋瘦。烧灯时候是也，楚津留野艇，曾趁芳友。问月赊晴，凭春买夜，明月添香解酒。□知别久。怅帝陌论心，客尘侵首。戏鼓声中，旧情犹在否。	0
晚陌收残雨，高轩冒夕霏。风乾移旧响，月破隐空围。败叶相将舞，寒云不肯飞。兴无潘掾笔，何术写心微。	0
家山稍远梦难到，郡事渐希诗作魔。句就欲烦相催和，夜窗无奈透霜何。	0
满槛山川漾落晖，槛前前事去如飞。云中鸡犬刘安过，月里笙歌炀帝归。江蹙海门帆散去，地吞淮口树相依。红楼翠幕知多少，长向东风有是非。	0
翠围侍女拥红幢，霞脸调朱笑额黄。共醉东君千日酒，更翻西母九霞觞。人间天上高低影，月下风前自在香。输得广寒宫里客，年年绿鬓赏秋光。	0
云髻凤文细，对君歌少年。万金酬一顾，可惜十千钱。	0
闽为昔无诸，山水实秀妩。其间多神仙，后先各轩翥。任敦丹井寒，董奉杏坛古。云飞邓伯元，风御王玄甫。乌石隐士周，霍童仙君褚。王霸骑白龟，徐登跨黑虎。赵炳石室空，薛丕梅溪举。何家九弟兄，黄老一宗祖。无处觅榴花，曾巅但烟雨。此身犹埃尘，不得奉笑语。偶亦嗜好同，于焉问出处。彼美彭鹤林，往在神霄府。名位居瑶台，觞咏挥玉麈。不入鹓鹭行，甘与猿鹤侣。清誉塞江湖，大手压燕许。西北有高楼，怀仙扁其所。生晚不同时，怅欲与为伍。青蛇吼云崖，黄鹤眇星渚。去去无消息，忡忡镇凝伫。天上多欢娱，世间厌凄苦。鸾凤相招携，云泥少间阻。几回心欲飞，不觉手自舞。倚栏数百年，归日指可偻。先谒南华宫，次谒西王母。献之以玉环，酌我以璚醑。何必偷蟠桃，尽可擘麟脯。回首视蓬莱，三点烟如缕。	0
苦风吹朔寒，沙惊秦木折。舞影逐空天，画鼓馀清节。蜀书秋信断，黑水朝波咽。娇魂从回风，死处悬乡月。	0
定策谁扶捕鼠儿，不忧萧衍畏潘妃。长围既合刀临项，犹惜金钱对落晖。	0
栖栖沧海一耕人，诏遣江边作使君。山顶雨馀青到地，涛头风起白连云。诗成客见书墙和，药熟僧来就鼎分。珍重来章相借分，芳名未识已曾闻。	0
赫赫声名三十春，高情人独出埃尘。病辞省闼归闲地，恩许宫曹作上宾。诗里难同相得伴，酒边多见自由身。老人也拟休官去，便是君家池上人。	0
冬，上 章：甲十五行本上下有東字；乙十一行本同；孔本同。 擊韓王信餘寇於東垣， 班志，高帝十一年，更名東垣曰眞定；武帝元鼎四年，置眞定國。垣，音轅。 過柏人。 班志，柏人縣屬趙國。括地志：柏人故城，在邢州柏人縣西北十二里；至唐天寶元年，更柏人曰堯山。 貫高等壁人於廁中，欲以要上。 文穎曰：置人廁壁中以伺高祖也。要，一遙翻。 上欲宿，心動，問曰：縣名爲何？曰：柏人。上曰：柏人者，迫於人也。遂不宿而去。十二月，帝行自東垣至。	1
救旱功何远，淋漓昼复昏。风雷潜助势，草木岂知恩。积霭消残影，枯源涨旧痕。朗吟浑得意，重起凭前轩。	0
天子聞嘉不聽命，王王太后孤弱不能制，使者怯無決；又以爲王王太后已附漢，獨呂嘉爲亂，不足以興兵，欲使莊參以二千人往使。 往使，疏吏翻。 參曰：以好往，數人足矣；以武往，二千人無足以爲也。辭不可，天子罷參。郟壯士故濟北相韓千秋 班志，郟縣屬潁川郡。史記正義曰：今汝州郟城縣。郟，音夾。千秋，蓋相濟北成王胡也。胡，貞王勃之子。 奮曰：以區區之越，又有王王太后應，獨相呂嘉爲害，願得勇士三百人，必斬嘉以報。於是天子遣千秋與王太后弟樛樂將二千人往。入越境。 樛，居虯翻。 呂嘉等乃遂反，下令國中曰：王年少。太后，中國人也，又與使者亂，專欲內屬，盡持先王寶器入獻天子以自媚；多從人行，至長安，虜賣以爲僮僕；取自脫一時之利，無顧趙氏社稷爲萬世慮計之意。乃與其弟將卒攻殺王王太后及漢使者，遣人吿蒼梧秦王及其諸郡縣，立明王長男越妻子術陽侯建德爲王。 建德降漢，始封術陽侯，史蓋追書也。班表，術陽侯食邑於東海之下邳。長，知兩翻。 而韓千秋兵入，破數小邑。其後越開直道給食， 師古曰：縱之令深入，然後擊滅之。 未至番禺四十里， 番禺，南越都。番，音潘。 越以兵擊千秋等，遂滅之；使人函封漢使者節置塞上，好爲謾辭謝罪， 師古曰：謾，誑也，音慢，又莫連翻。 發兵守要害處。	1
帝幸懷。	1
昨夜十分霜重，晓来千里书传。吴山秀处洞庭边。不夜星垂初遍。好事寄来禅侣，多情将送琴仙。为怜佳果称婵娟。一笑聊回媚眼。	0
六亲恸哭还复苏，我笑先生泪个无。脱履定归天上去，空坟留入武陵图。	0
己卯夜，燕尙書郞慕輿皓謀弑燕主寶，立趙王麟；不克，斬關出奔魏，麟由是不自安。 爲麟奔西山張本。	1
何处生春早，春生池榭中。镂琼冰陷日，文縠水回风。柳爱和身动，梅愁合树融。草芽犹未出，挑得小萱丛。	0
弱冠遭世难，二纪犹未平。羁离官远郡，虎豹满西京。上怀犬马恋，下有骨肉情。归去在何时，流泪忽沾缨。忧来上北楼，左右但军营。函谷行人绝，淮南春草生。鸟鸣野田间，思忆故园行。何当四海晏，甘与齐民耕。	0
头白新年六十馀，近闻生计转空虚。久为博士谁能识，自到长安赁舍居。骑马出随寻寺客，呼儿散写乞钱书。古来贤哲皆如此，应是才高与众疏。	0
城见三千岁，人终八十春。从夫安乐近，拜佛率陀新。婉娈书彤管，凄凉叹棘薪。中郎有贤子，遗泽擢平津。	0
移得幽兰几本来，竹篱深处手栽培。芬芳不必纫为佩，月白风清取次开。	0
八月，戊辰，進入長樂宮， 樂，音洛。 白太后，請盡誅諸常侍。中常侍張讓段珪相謂曰：大將軍稱疾，不臨喪，不送葬，今欻入省， 賢曰：欻，音許勿翻。 此意何爲？竇氏事竟復起邪？使潛聽，具聞其語。乃率其黨數十人持兵竊自側闥入，伏省戶下，進出，因詐以太后詔召進，入坐省閤。讓等詰進曰：天下憒憒， 詰，去吉翻。說文曰：憒憒，亂也，古對翻。 亦非獨我曹罪也。先帝嘗與太后不快，幾至成敗， 事見上卷光和四年。幾，居希翻。 我曹涕泣救解，各出家財千萬爲禮，和悅上意，但欲託卿門戶耳。今乃欲滅我曹種族，不亦大甚乎！ 種，章勇翻。 於是尙方監渠穆拔劍斬進於嘉德殿前。 按百官志，尙方有令丞而無監，桓靈之世，諸署令悉以宦者爲之，尙方監必亦置於是時也。渠，姓也。左傳：天王使宰渠伯糾來聘。又衞有渠孔御戎。 讓珪等爲詔，以故太尉樊陵爲司隸校尉，少府許相爲河南尹。尙書得詔版，疑之，曰：請大將軍出共議。中黃門以進頭擲與尙   書曰：何進謀反，已伏誅矣！	1
咽津纳气是人行，有药方能造化生。鼎内若无真种子，犹将水火煮空铛。	0
清洛日日换好怀，飞英又掠帆影来。说似同行木上坐，眼中阿相安在哉。	0
玄齡與杜杲之兄孫如晦 杜杲有名周隋間。 皆預選， 選者吏部。選，宣絹翻。 吏部侍郞高孝基名知人， 有知人之名。 見玄齡，嘆曰：僕閱人多矣，未見如此郞者，異日必爲偉器，恨不見其大   成耳。見如晦，謂曰：君有應變之才，必任棟梁之重。俱以子孫託之。	1
凡愚不取自逍遥，其奈心如似火烧。虚过光阴速似梦，随缘尽向暗中销。	0
百年不敢料，先后无丑好。绝境与谁同，飘泊南庭老。	0
何物随身去，六经与一琴。辞家计已久，入谷住应深。偶坐僧同石，闲书叶满林。业成须谒帝，无贮白云心。	0
河北旣平，上以陳君賓爲洺州刺史。將軍秦武通等將兵屯洺州，欲使分鎭東方諸州；又以鄭善果等爲慰撫大使，就洺州選補山東州縣官。	1
谁将翡翠。闲屑黄金摅巧思。缀就花钿。飞上秋云入鬓蝉。一枝斜倚。披拂香风多少意。午镜重匀。娇额妆成宫样新。	0
移舟泊烟渚，日暮客愁新。野旷天低树，江清月近人。	0
墨客钟张侣，材高吴越珍。千门来谒帝，驷马去荣亲。吏邑沿清洛，乡山指白蘋。归期应不远，当及未央春。	0
立马钟山路，斜阳锁乱峰。断碑生绿藓，古道立青松。春事梅边觉，乡愁酒后浓。兴亡多感慨，我辈复情钟。	0
枝头寂寞若为情，唤起毛锥为写神。月下风前长玉立，娟娟一纸四时春。	0
倒景虞渊日，馀威泽国霞。宵行逐明月，水宿傍人家。	0
隔座藏钩，分曹射覆，烛艳渐催三鼓。筝按教坊新谱。楼外月生春浦。徘徊争忍忙归去。怕明朝、无情风雨。珍花美酒团坐，且作尊前笑侣。	0
先是，張袞嘗爲魏王珪言燕祕書監崔逞之材， 據張袞傳，袞未嘗與逞相識也，聞其才而稱之。先，悉薦翻。 珪得之，甚喜，以逞爲尙書，使錄三十六曹， 漢光武分尙書爲六曹，置郞三十四人，並左右丞爲三十六人。至魏，尙書郞有殿中吏部駕部金部虞曹比部南主客祠部度支庫部農部水部儀曹三公倉部民曹二千石中兵外兵都兵別兵考功定課，凡二十三郞。明帝靑龍二年，置都官騎兵，合二十五郞。晉武帝罷農部定課，置直事殿中祠部儀曹吏部三公比部金部倉部度支都官二千石左民右民虞曹屯田起部水部左。右主客駕部車部庫部左·右中兵左·右外兵別兵都兵騎兵左·右士北主客南主客凡三十四曹。後又置運   曹，凡三十五曹；置郞二十三人，更相統攝。今魏又增爲三十六曹。 任以政事。	1
太傅義恭以南兗州刺史西陽王子尙有寵，將避之，乃辭揚州。秋，七月，解義恭揚州；丙子，以子尙爲揚州刺史。時熒惑守南斗，上廢西州舊館，使子尙移治東城以厭之。 厭，於葉翻，又於琰翻。斗，揚州分，故厭之。 揚州別駕從事沈懷文曰：天道示變，宜應之以德。今雖空西州，恐無益也。不從。懷文，懷遠之兄也。	1
晉人屢於塞上及河津獲文禮蠟丸絹書， 塞上所獲者通契丹之書，河津所獲者通梁之書。 晉王皆遣使歸之，文禮慚懼。文禮忌趙故將，多所誅滅。符習將趙兵萬人從晉王在德勝，文禮請召歸，以他將代之，且以習子蒙爲都督府參軍，遣人齎錢帛勞行營將士以悅之。 張文禮蓋自置鎭冀深趙都督府，故有參佐。勞，力到翻。 習見晉王，泣涕請留，晉王曰：吾與趙王同盟討賊， 晉趙同盟，見二百六十七卷太祖開平四年。 義猶骨肉，不意一旦禍生肘腋， 腋，羊益翻。 吾誠痛之。汝苟不忘舊君，能爲之復讎乎？ 爲，于僞翻。 吾以兵糧助汝。習與部將三十餘人舉身投地慟哭曰：故使授習等劍，使之攘除寇敵。 故使，謂王鎔也。已死，稱爲故使。使，疏吏翻；下同。 自聞變故以來，冤憤無訴，欲引劍自剄， 剄，古頂翻。 顧無益於死者。 顧，回思也。死者，亦謂王鎔。 今大王念故使輔佐之勤， 輔佐者，言以兵力輔佐晉王也。 許之復冤，習等不敢煩霸府之兵， 晉王在魏州，爲河北諸藩鎭盟主，故稱其府曰霸府。 願以所部徑前搏取凶豎，以報王氏累世之恩，死不恨矣！	1
夏，四月，丙子朔，日有食之。	1
三月，丙辰，隋遷于新都。 考異曰：隋食貨志：正月，帝入新宮。今從帝紀。	1
萧萧风雨五更初，枕上秋声独井梧。只有菊花犹灼灼，苦教摧拉就荒芜。	0
对花常欲留春，恨春故遣花飞早。晓来雨过，绿阴新处，几番芳草。一片飘时，已知消减，满庭谁扫。料多情也似，愁人易感，先催趁、朱颜老。犹有清明未过，但狂风、匆匆难保。酒醒梦断，年年此恨，不禁相恼。只恐春应，暗留芳信，与花争好。有姚黄一朵，殷勤付与，送金杯倒。	0
喜入山林初息影，厌趋朝市久劳生。早年薄有烟霞志，岁晚深谙世俗情。已许虎溪云里卧，不争龙尾道前行。从兹耳界应清净，免见啾啾毁誉声。长松树下小溪头，班鹿胎巾白布裘。药圃茶园为产业，野麋林鹤是交游。云生涧户衣裳润，岚隐山厨火烛幽。最爱一泉新引得，清泠屈曲绕阶流。日高睡足犹慵起，小阁重衾不怕寒。遗爱寺钟欹枕听，香炉峰雪拨帘看。匡庐便是逃名地，司马仍为送老官。心泰身宁是归处，故乡何独在长安。宦途自此心长别，世事从今口不言。岂止形骸同土木，兼将寿夭任乾坤。胸中壮气犹须遣，身外浮荣何足论。还有一条遗恨事，高家门馆未酬恩。	0
宝马雕弓金仆姑，龙骧虎视出皇都。扬鞭莫怪轻胡虏，曾在渔阳敌万夫。	0
容肇祖標點聶崇岐覆校	1
至公无暇日，高阁闭秋天。肘印拘王事，篱花思长年。绩成心不有，虑澹物犹牵。窃效泉鱼跃，因闻郢曲妍。	0
龙卧西山护密阴，肯来北洞礼观音。便分杨柳军持水，与作商岩旱岁霖。	0
吳徐溫遣使以吳王書歸無錫之俘於吳越；吳越王鏐亦遣使請和於吳。 無錫之戰，吳越兵敗走，徐溫不窮追，講和之計固已定於胸中矣。 自是吳國休兵息民，三十餘州民樂業者二十餘年。 史言息兵之利。是時吳有揚楚泗滁和光黃舒蘄廬壽濠海潤常昇宣歙池饒信江鄂洪撫袁吉虔等州。 吳王及徐溫屢遺吳越王鏐書，勸鏐自王其國； 遺，唯季翻。王，于況翻。 鏐不從。	1
明河左界鹊南飞，汉苑高楼正曝衣。一夕匆匆停弄杼，谁将锦石暂支机。	0
荷恩承顾托，执契恭临抚。庙略静边荒，天兵曜神武。有截资先化，无为遵旧矩。祯符降昊穹，大业光寰宇。	0
初，劉毅嘗爲劉敬宣寧朔參軍， 劉敬宣爲寧朔將軍，毅爲參軍。 時人或以雄傑許之。敬宣曰：夫非常之才自有調度， 調，徒弔翻。 豈得便謂此君爲人豪邪！此君之性，外寬而內忌，自伐而尙人，若一旦遭遇，亦當以陵上取禍耳。 敬宣之論毅，其知之固審矣，然幾以此掇禍；聖人包周身之防，正爲是耳。 毅聞而恨之。及敬宣爲江州，辭以無功，不宜授任先於毅等， 先，悉薦翻。 裕不許。毅使人言於裕曰：劉敬宣不豫建義。猛將勞臣，方須敍報， 將，卽亮翻。 如敬宣之比，宜令在後。若使君不忘平生， 裕參劉牢之軍事，牢之父子雅敬待之，故云然。 正可爲員外常侍耳。 員外散騎常侍，魏末置。 聞已授郡，實爲過優； 敬宣自北來歸，裕以爲晉陵太守。 尋復爲江州，尤用駭惋。 惋，烏貫翻。 敬宣愈不自安，自表解職，乃召還爲宣城內史。	1
晚来无计障风饕，美酒十千价未高。成败两奁供夜战，醉醒一斗付春醪。流杯指日重修禊，琢句如公可命骚。多谢故人乐宾客，清欢十倍胜绨袍。	0
通咽远华樽，泛觞名自君。净看筹见影，轻动酒生纹。细滴随杯落，来声就浦分。便应半酣后，清冷漱兼云。	0
少年书卷是生涯，白屋清朝自起家。数上封章思有补，一生悃愊静无华。初瞻玉节星轺下，俄见铭旌粉篆斜。天理冥冥谁可度，但伤零落掩淮沙。	0
江湖便是老生涯，佳处何妨且泊家。自汲松江桥下水，垂虹亭上试新茶。	0
夫君不得意，本自沧海来。高足未云骋，虚舟空复回。淮南枫叶落，灞岸桃花开。出处暂为耳，沈浮安系哉。如何天覆物，还遣世遗才。欲识秦将汉，尝闻王与裴。离筵对寒食，别雨乘春雷。会有徵书到，荷衣且漫裁。	0
江夏王大款山陽王大成宜都王大封自信安間道奔江陵。 間，古莧翻。	1
活却千人药一囊，阴功吹作满城香。灵椿丹桂君家有，莫羡燕山窦十郎。	0
兼金必贵双，珏玉不独只。嫣然彼丛生，佳处亦求匹。沙寒水成练，雪洞山立壁。春回小洛阳，淑气自融液。主人似维摩，拈花许入室。不碍清净眼，粉黛眩青赤。联香飒轻吹，并影旭朝日。有如猗兰心，相同不相敌。偶来饮此酒，对花情有激。试哦常棣章，反经道如一。	0
三泉驿内逢上巳，新叶趋尘花落地。劝君满盏君莫辞，别后无人共君醉。洛阳城中无限人，贵人自贵贫自贫。	0
初闻从事日，鄂渚动芳菲。一遂钧衡荐，今为长吏归。人临沅水望，雁映楚山飞。唯有传声政，家风重发挥。	0
望中雪岭界天横，雪外青瑶甃地平。白底是沙青是海，捲帘看了却心惊。	0
四月池水满，龟游鱼跃出。吾亦爱吾池，池边开一室。人鱼虽异族，其乐归于一。且与尔为徒，逍遥同过日。尔无羡沧海，蒲藻可委质。吾亦忘青云，衡茅足容膝。况吾与尔辈，本非蛟龙匹。假如云雨来，祗是池中物。	0
灞桥曾系雪中鞍，本自无愁可得宽。山雨吹灯留客醉，官梅隔屋挟诗寒。月明乌鹊占佳晤，莼老鲈鱼梦故关。住近短墙通草径，却须时一过方干。	0
松桧阴深一径微，中峰石室到人稀。仙官不住青山在，故老相传白日飞。华表问栽何岁木，片云留著去时衣。今朝茂宰寻真处，暂驻双凫且莫归。	0
前幽州平北府主簿河間邢杲帥河北流民十萬餘戶反於靑州之北海，自稱漢王，改元天統。戊申，魏以征東將軍李叔仁爲車騎大將軍儀同三司，帥衆討之。	1
碧池如染，把玻璃甃就，纤埃都绝。西国夫人空里坠，圆盖亭亭排列。莹质无瑕，尘心不染，远社堪重结。当时盛事，虎溪茗碗翻雪。千载此意谁论，人争买笑，醉眼看罗袜。坐上如今皆我辈，素蕴从来蠲洁。击节临风，停杯对月。浩气俱英发。两翁仙举，玉堂正在金阙。	0
花如颊。梅如叶。小时笑弄阶前月。最盈盈。最惺惺。闲愁未识、无计定深情。十年空省春风面。花落花开不相见。要相逢。得相逢。须信灵犀，中自有心通。同杯勺。同斟酌。千愁一醉都推却。花阴边。柳阴边。几回拟待、偷怜不成怜。伤春玉瘦慵梳掠。抛掷琵琶闲处著。莫猜疑。莫嫌迟。鸳鸯翡翠，终是一双飞。	0
秋，九月，遼東太守耿夔擊高句驪，破之。	1
深崖无绿竹，秀色徒氛氲。时代种桃李，无人顾此君。奈何冰雪操，尚与蒿莱群。愿托灵仙子，一声吹入云。	0
苏方之赤，在胡之舶。其利乃博，我土旷兮。我居阗兮，我衣不白兮。朱紫烂兮，传瑞晔兮，相唐虞之维百兮。	0
燕外将心远，莺边与耳谋。如何再卧病，对此两添愁。赤壁还坡老，黄楼只子由。二苏三赋在，一览病应休。	0
嵇阮生平忆共游，此君高节最凌秋。儿童少作并门骑，千亩留封渭水侯。	0
瘴雾日消岚气静，飓风朝息海波闲。安期尝饵菖蒲在，马援应无薏苡还。	0
于忽乎，不可以为，其又奚为。离娄之精，夜何有于明。瞽旷之耳，聋者亦有尔。束王良之手兮，后车载之。前行险以既覆兮，后逐逐其犹来。虽目盼而心骇兮，顾其能之安施。委墨绳以听人兮，虽班输亦奚以为。	0
丽日千门，紫烟双阙，琼林又报春回。殿阁风微，当时去燕还来。五侯池馆频开。探芳菲、走马天街。重帘人语，辚辚绣轩，远近轻雷。雕觞霞滟，翠幕云飞，楚腰舞柳，宫面妆梅。金猊夜暖、罗衣暗裛香煤。洞府人归，放笙歌、灯火楼台。下蓬莱。犹有花上月，清影徘徊。	0
与君暂别不须嗟，俯仰归来鬓未华。记取江南烟雨里，青山断处是君家。	0
眼力知君已绝伦，奉传一法更通神。看渠天爵高人爵，方是人间富贵人。	0
阿母蟠桃不记春。长沙星里寿星明。金花罗纸新裁诏，贝叶旁行别授经。同犬子，祝龟龄。天教二老鬓长青。明年今日称觞处，更有孙枝满谢庭。	0
蕭銑之罷兵營農也， 見上卷三年。 纔留宿衞數千人，聞唐兵至，文士弘敗，大懼，倉猝徵兵，皆在江嶺之外，道塗阻遠，不能遽集，乃悉見兵出拒戰。 見，賢遍翻。 孝恭將擊之，李靖止之曰：彼救敗之師，策非素立，勢不能久，不若且泊南岸， 江陵南岸卽馬頭岸。 緩之一日，彼必分其兵，或留拒我，或歸自守，兵分勢弱，我乘其懈而擊之， 懈，古隘翻。 蔑不勝矣。今若急之，彼則倂力死戰，楚兵剽銳，未易當也。 剽，匹妙翻。易，以豉翻。 孝恭不從，留靖守營，自帥銳師出戰，果敗走，趣南岸。 帥，讀曰率。趣，七喩翻，又逡須翻。 銑衆委舟收掠軍資，人皆負重，靖見其衆亂，縱兵奮擊，大破之，乘勝直抵江陵，入其外郭。又攻水城，拔之，大獲舟艦，李靖使孝恭盡散之江中。諸將皆曰： 將，卽亮翻。 破敵所獲，當藉其用，柰何棄以資敵？靖曰：蕭銑之地，南出嶺表，東距洞庭。 洞庭湖在岳州巴陵縣。 吾懸軍深入，若攻城未拔，援軍四集，吾表裏受敵，進退不獲，雖有舟楫，將安用之？今棄舟艦，使塞江而下， 塞，悉則翻。 援兵見之，必謂江陵已破，未敢輕進，往來覘伺， 覘，丑廉翻，又丑豔翻。伺，相吏翻。 動淹旬月，吾取之必矣。銑援兵見舟艦，果疑不進。其交州刺史 章：十二行本作總管；乙十一行本同；孔本同；張校同。 丘和長史高士廉司馬杜之松將朝江陵， 交州，隋交趾郡。長，知兩翻。朝，直遙翻。 聞銑敗，悉詣孝恭降。   降，戶江翻；下同。	1
只言英石冠南中，未识真阳一两峰。遮莫坡陀将不去，将诗描取小玲珑。	0
第一江山，无边境界，压四百州。正天低云冻，山寒木落，萧条楚塞，寂寞吴舟。白鸟孤飞，暮鸦群注，烟霭微茫锁戍楼。凭阑久。问匈奴未灭，底事菟裘。回头。祖敬何刘。曾解把功名谈笑收。算当时多少，英雄气概，到今惟有，废垄荒丘。梦里光阴，眼前风景，一片今愁共古愁。人间事，尽悠悠且且，莫莫休休。	0
括田驰檄遍封提，分得清官照锦衣。百里春风生几案，千村甘雨自锄犁。江南地狭人民夥，燕北天遥日月低。归觐九重如顾问，尚歌云汉劳遗黎。	0
天地委尔形，祸福唯所命。夭颜寿盗蹠，穷宪富猗顿。阴阳气不齐，所受各有分。司造秘不言，谁能作天问。君今挟相术，两目烱清镜。开口说是非，窃弄司造柄。富贵闻者喜，贫贱闻者愠。分定不可移，喜愠两皆病。朝暮芧四三，空使众狙竞。安知鸠与鹏，小大各适性。劝君且归休，吾方游神廷。	0
退浑儿，退浑儿，朔风长在气何衰。万群铁马从奴虏，强弱由人莫叹时。退浑儿，退浑儿，冰消青海草如丝。明堂天子朝万国，神岛龙驹将与谁。	0
千里江山陪骥尾，五更风水失龙鳞。昨夜浣花溪上雨，绿杨芳草为何人。	0
荆门滩急水潺潺，两岸猿啼烟满山。渡头少年应官去，月落西陵望不还。巫峡云开神女祠，绿潭红树影参差。不劳戍口初相问，无义滩头剩别离。石壁千重树万重，白云斜掩碧芙蓉。昭君溪上年年月，偏照婵娟色最浓。十二峰头月欲低，空聆滩上子规啼。孤舟一夜东归客，泣向东风忆建溪。	0
乙卯，殺唐文扆王保晦。命西面招討副使王全 章：十二行本全作宗；乙十一行本同；孔   本同。 昱殺天雄節度使唐文裔於秦州， 貞明二年，蜀主遣唐文裔伐岐，遂鎭秦州。 免左保勝軍使領右街使唐道崇官。	1
吾宗居漳滨，枌社足不到。迫岁携琴书，迢迢以谒告。草木同臭味，水火随湿燥。行色念辛酸，开樽勤燕劳。葭管阳方升，凌室冰新破。语言颇有味，知子为跨灶。日暮望白云，江头理归柂。别我乞赠言，求以为宗好。谢安自荐玄，杜子每念佐。子真玄佐流，我誉不为过。惟学无他逵，损益在勤惰。我昔少年日，萤雪功自课。呕肝缀文词，悬胆警坐卧。甑寒心自怜，笔冻指欲堕。牛羊事刍牧，鸿雁谋粱稻。慈亲日待养，一第天所报。愿子继自今，书田深种播。定力要坚持，居安谨无躁。青云信有梯，我已为前导。后来当有人，衮衮如响和。洗耳候凯音，嘉节迫吹帽。呼童办楮英，为子征西贺。	0
我观众草树，等是气所囿。蓬茅一何荒，桃李一何秀。荣悴固不齐，受命了无缪。所以山中人，翩然拂归袖。丁宁语泉石，此误不可又。开帘受微飔，排闼入孤岫。是身如虚空，一室宽宇宙。夫何不訾省，与世争决骤。天分有固然，吾力岂其究。	0
昔闻庄叟迢迢梦，又道韩生苒苒飞。知有姓名聊寄问，更无言语抱斜晖。	0
甫见梅花方结子，即看燕子已生儿。青春游荡不知返，留住金陵又几时。	0
寂寥抱冬心，裁罗又褧褧。夜久频挑灯，霜寒剪刀冷。	0
没有财遗臭，生无善可传。向来堆白屋，尽是窟郎钱。	0
溪口回舟日已昏，却听鸡犬隔前村。殷勤重与秦人别，莫使桃花闭洞门。	0
南去秋江远，孤舟兴自多。能将流水引，更入洞庭波。夏口帆初上，浔阳雁正过。知音在霄汉，佐郡岂蹉跎。	0
咄咄归来技已穷，函书翻欲媚桓公。佳儿似此何须数，空使诸人恕乃翁。	0
玉驭苍梧去不还，泪痕泪竹尚斑斑。空传朱瑟流幽怨，谩许明珠解佩还。	0
俊臣以吿綦連耀功，賞奴婢十人。俊臣閱司農婢，無可者， 唐六典，司農丞掌凡官戶奴婢，男女成人，先以本色嫓偶；若給賜，許其妻子相隨；若犯籍沒，以其所能各配諸司，婦人巧者入掖庭。 以西突厥可汗斛   瑟羅家有細婢，善歌舞，欲得以爲賞口，乃使人誣吿斛瑟羅反。諸酋長詣闕割耳剺面訟冤者數十人。 酋，慈由翻。長，知兩翻。剺，里之翻。 會俊臣誅，乃得免。	1
秋热常年无此例，今宵有月不能凉。槁苗似妒诗人懒，作意催成祷雨章。	0
新年吟咏喜经旬，金粟山边渭水滨。微雪尚妨天气暖，衰林先让鸟声春。牵情但恨梅花谢，醒酒空思桂蠹辛。深感相将游汴水，梦中杨柳已迷人。	0
西华三公族，东闱五可才。玉环初受庆，金玦反逢灾。桂殿花空落，桐园月自开。朝云将暮雨，长绕望思台。昔日三朝路，逶迤四望车。绣腰长命绮，隐髻连枝花。今春戾园树，索然无岁华。共伤千载后，惟号一王家。	0
桥边风月佳，俯仰有馀思。无忘履冰心，方识吟风意。	0
松风涧水打窗声，玉佩琼琚触眼明。当昼如何挂秋月，未春特地转新莺。只销一卷梅山集，幻出多般景物情。老子平生有诗癖，为君焚却老陶泓。	0
信安王禕帥裴耀卿及幽州節度使趙含章分道擊契 章：十二行本契上有奚字；乙十一行本同；孔本同；張校同。 丹， 帥，讀曰率；下同。 含章與虜遇，虜望風遁去。平盧先鋒將烏承玼言於含章曰：二虜，劇賊也。前日遁去，非畏我，乃誘我也， 將，卽亮翻。玼，且禮翻，又音此。誘，音酉。 宜按兵以觀其變。含章不從，與虜戰於白山， 白山，後漢時烏桓所居，在五阮關外大荒中。 果大敗。承玼別引兵出其右，擊虜，破之。己巳，禕等大破奚契丹，俘斬甚衆， 考異曰：唐曆作庚辰。今從實錄。 可突干帥麾下遠遁，餘黨潛竄山谷。奚酋李詩瑣高帥五千餘帳來降。 酋，慈由翻。降，戶江翻。 禕引兵還。賜李詩爵歸義王，充歸義州都督，徙其部落置幽州境內。 高宗總章中，以新羅降戶置   歸義州於良鄕縣廣陽城，後廢，今復置以處李詩部落。	1
夸毗子有谁存者，恩泽侯何足道哉。一叶绝江载愁去，万花环席突围来。	0
此心知者稀，欲别倍相依。无食拟同去，有家还未归。巴山开国远，剑道入天微。必恐临邛客，疑君学赋非。	0
□觞无复举萱堂，麟卧陇阡雁折行。殿后即今惟一老，阿宜长大阿奴亡。	0
鸂鶒双飞下碧流，蓼花蘋穗正含秋。茜裙二八采莲去，笑冲微雨上兰舟。	0
春，正月，辛酉，葬文懿公主。 同昌公主諡文懿。 韋氏之人爭取庭祭之灰，汰其金銀。 敕祭之於韋氏之庭，故曰庭祭。汰，淘也。 凡服玩，每物皆百二十輿，以錦繡珠玉爲儀衞明器，輝煥三十餘里； 記檀弓：孔子謂爲明器者，知喪道矣，備物而不可用也。其曰明器，神明之也，何取於輝煥乎！ 賜酒百斛，餅餤四十橐駝，以飼体夫。 餤，于廉翻，又徒甘翻。飼，祥吏翻。体，蒲本翻。体夫，轝柩之夫也。 上與郭淑妃思公主不已，樂工李可及作歎百年曲，其聲悽惋， 歎百年曲，歷敍人自少而壯，自壯而老，少時娟好，壯時追歡極樂，老時衰颯之狀；其聲悽切，感動人心。惋，烏貫翻。 舞者數百人，發內庫雜寶爲其首飾，以絁八百匹爲地衣，舞罷，珠璣覆地。 絁，式支翻。覆，敷救翻。	1
北虏胶堪折，秋沙乱晓鼙。髯胡频犯塞，骄气似横霓。灞水楼船渡，营门细柳开。将军驰白马，豪彦骋雄材。箭射欃枪落，旗悬日月低。榆稀山易见，甲重马频嘶。天远星光没，沙平草叶齐。风吹云路火，雪污玉关泥。屡断呼韩颈，曾然董卓脐。太常犹旧宠，光禄是新隮。宝玦麒麟起，银壶狒狖啼。桃花连马发，綵絮扑鞍来。呵臂悬金斗，当唇注玉罍。清苏和碎蚁，紫腻卷浮杯。虎鞟先蒙马，鱼肠且断犀。䟃?西旅狗，蹙额北方奚。守帐然香暮，看鹰永夜栖。黄龙就别镜，青冢念阳台。周处长桥役，侯调短弄哀。钱塘阶凤羽，正室擘鸾钗。内子攀琪树，羌儿奏落梅。今朝擎剑去，何日刺蛟回。	0
司空來豔薨。 考異曰：袁紀云：豔以久病罷。今從范書。 冬，十月，以屯騎校尉袁逢爲司空。	1
冬，十月，丁亥，詔以壽春所獲吳相國參軍事徐紹爲散騎常侍，水曹掾孫彧爲給事黃門侍郞， 水曹掾，吳相府所置。吳未嘗置相國，魏人以晉王爲相國，因亦稱吳丞相參軍爲相國參軍。掾，于絹翻。 以使   於吳， 使，疏吏翻。 其家人在此者悉聽自隨，不必使還，以開廣大信。 言吳不必使還，以廣中國之信，攜吳人之心。 晉王因致書吳主，諭以禍福。	1
远见麻姑戏瑞禽，每来教舞此坛心。基离地面三千丈，势倚云根一万寻。烟海日摇双翅影，洞天风散九韵音。自从越叟分明说，便想罗浮直至今。	0
霭霭龙旂色，琅琅木铎音。数行宽大诏，四海发生心。	0
乙丑，以太子左庶子鄭善果爲山東道撫慰大使。 降，戶江翻；下同。使，疏吏翻。	1
禅关自幽阒，竹亦号真如。况是龙潜地，曾经凤食馀。土深抱节密，林净著行疏。谁谓乾淳达，清阴只似初。	0
渐近朱门香夹道。一片笙歌，依约楼台杪。野色和烟满芳草。溪光曲曲山回抱。物华不逐人间老。日日春风，在处花枝好。莫恨云深路难到。刘郎可惜归来早。	0
斯人所甚厌，投畀每不受。欲其少须臾，夺去惟恐后。云谁尸此职，无乃亦假守。赋才有巨细，无异斛与斗。胡不安其分，但听物所诱。时来各飞动，意合无妍丑。坐令鸡栖车，长载朱伯厚。平生无一旅，既死吒万口。自闻与可亡，胸臆生堆阜。悬知临绝意，要我一执手。相望五百里，安得自其牖。遗文付来哲，后事待诸友。伶俜嵇绍孤，老病孟光偶。世人贱目见，争笑千金帚。君诗与楚词，识者当有取。但知爱墨竹，此叹吾已久。故人多厚禄，能复哀君否？不见林与苏，饥寒自奔走。	0
登临巧处属僧家，随分生涯度岁华。莫待藤萝满山月，时来倚杖数昏鸦。	0
籍甚二十年，今日方款颜。相送嵩洛下，论心杯酒间。河亚懒出入，府寮多闭关。苍发彼此老，白日寻常闲。朝从携手出，暮思联骑还。何当挈一榼，同宿龙门山。	0
弱岁干名翰墨场，春寒摇笔试西厢。茫然二十年间事，还著春衣侍玉皇。	0
飞仙欲下，水殿严妆早。娇涩怕春知，跨白虬、天门未晓。霓裳零乱，肌骨自清妍，梅檐月，柳桥风，世上红尘杳。重门深闭，忘却山阴道。呼酒嚼琼花，任醉来、玉山倾倒。无言相对，这岁暮心期，茅舍外，玉堂前，处处风流好。	0
六月，京師大水。	1
徐羨之等惡義眞與靈運等遊，義眞故吏范晏從容戒之，義眞曰：靈運空疏，延之隘薄，魏文帝所謂古今文人類不護細行者也； 惡，烏路翻。從，千容翻。行，下孟翻。 但性情所得，未能忘言於悟賞耳。 悟，開覺也。賞，褒嘉也。 於是羨之等以爲靈運延之構扇異同，非毀執政，出靈運爲永嘉太守，延之爲始安太守。 守，式又翻。	1
淮南遣使者張知遠脩好於福建； 好，呼到翻。 知遠倨慢，閩王審知斬之，表上其書， 上，時掌   翻。 始與淮南絕。審知性儉約，常躡麻屨， 躡，尼輒翻。 府舍卑陋，未嘗營葺。寬刑薄賦，公私富實，境內以安。歲自海道登萊入貢，沒溺者什四五。 自福建入貢大梁，陸行當由衢信取饒池界渡江，取舒廬壽渡淮，而後入梁境。然自信饒至廬壽皆屬楊氏，而朱楊爲世仇，不可得而假道，故航海入貢。今自福州洋過溫州洋，取台州洋過天門山入明州象山洋，過涔江，掠洌港，直東北渡大洋抵登萊岸，風濤至險，故沒溺者衆。	1
自为遗老传，或入少年丛。我已无同辈，谁能起此翁。	0
梨花院落春宵短。	0
重冈复岭势崔巍，一卒当关万卒回。不是大夫多辨说，尉他争肯筑朝台。	0
十二年辛卯八七一	1
江涨如三月，天凉似九秋。遭逢今日雨，安稳一年收。处处香瓮面，村村肥藁头。小春前后好，待挂百钱游。	0
群儿孰敢比肩随，翻水成文出愈奇。人欲关弓戕后羿，天宁飞箭中王罴。爱材不忍淹丛棘，去恶真如斩乱丝。珍重阿蒙宜努力，此生不可负君师。	0
周南麟趾圣人风，未有驺虞系召公。雅颂兼陈为四始，笙歌合奏以三终。讨论诏使成书上，休浣恩容著籍通。墙面岂能知奥义，延陵听赏自为聪。	0
满架高峰隐史书，英儒冠盖会仙居。云霞满屋光难掩，松柏数庭景有馀。累世子孙传孝义，一时旌表在门闾。要知感伏休徵处，次第鸾凰上碧虚。	0
此夕秋风猎败荷，玉钩斜影转庭柯。鲛人泪有千珠迸，楚客愁添万斛多。锦里琴心谁涤器，石城桃叶自横波。程乡酒薄难成醉，带眼频移奈瘦何。	0
堤树枝条老更成，岂容他处夏阴清。东风不惜吹芳草，绿满鹅儿燕子情。	0
长门落景尽，洞房秋月明。玉阶草露积，金屋网尘生。妾妒今应改，君恩惜未平。寄语临邛客，何时作赋成。	0
故曲江侯勃主帥蘭敱襲殺譚世遠，軍主夏侯明徹殺敱，持勃首降。 帥，所類翻。敱，五哀翻。降，戶江翻；下同。 勃故記室李寶藏奉懷安侯任據廣州。 任亦蕭氏子，封懷安侯。何承天志：鬱林郡有懷安縣。 蕭孜余孝頃猶據石頭，爲兩城，各據其一，多設船艦，夾水而陳。 艦，戶黯翻；下同。陳，讀曰陣。 丞相霸先遣平南將軍侯安都助周文育擊之。戊戌，安都潛師夜燒其船艦，文育帥水軍安都帥步軍進攻之； 帥，讀曰率。 蕭孜出降，孝頃逃歸新吳，文育等引兵還。丞相霸先以歐陽頠聲著南土，復以頠爲衡州刺史， 衡上，前有東字。按五代志：南海郡含洭縣，梁置衡州。始興縣，梁置東衡州。此時蓋命頠鎭含洭也。 使討嶺南，未至，其子紇已克始興，頠至嶺南，諸郡皆降，遂克廣州，   嶺南悉平。 爲歐陽頠父子世據嶺南張本。	1
早起未梳头，小园行遍。拄杖穿花露犹泫。菊篱瓜畹。最喜引枝添蔓。先生独自笑，流莺见。著意访寻，幽香国艳。千里移根未为远。浅深相间。最要四时长看。群芳休怪我，归来晚。	0
底物最牵吟，秋苔独自寻。何时连夜雨，叠翠满松阴。湘岸荒祠静，吴宫古砌深。侯门还可惜，长被马蹄侵。	0
邦人知我入城闉，夹道焚香喜色新。愧我倦游灰百念，顾将何以慰斯人。	0
霞霄丹阙，瑞霭佳气，青葱如绮。才半月、东君雨露，无限韶华生宝砌。渐向晚、放烛龙掀舞，周匝红蕖绀蕊。况对峙、鳌峰赑屃，不隔蓬莱弱水。圣主有乐升平意。引芝华、双辇凝翠。纷万俗、歌谣弦管，声混莺吟喧凤吹。更漏永、正冰轮掩映，光接康衢万里。似移下、一天星斗，妆点都城表里。清警跸、忽登楼，簇彩仗、锦襦丝履。看柑传万颗，恩浃王公近侍。散异卉覆千官醉。竞捧瑶觞起。愿岁岁、今宵宴赏，春满山河百二。	0
初，南燕主備德仕秦爲張掖太守， 事見一百二卷海西公太和五年。 其兄納與母公孫氏居于張掖。備德之從秦王堅寇淮南也， 寇淮南見一百五卷孝武帝太元八年。 留金刀與其母別。備德與燕王垂舉兵於山東，張掖太守苻昌收納及備德諸子，皆誅之，公孫氏以老獲免，納妻段氏方娠，未決。獄掾呼延平，備德之故吏也， 掾，于絹翻。 竊以公孫氏及段氏逃于羌中。段氏生子超，十歲而公孫氏病，臨卒，以金刀授超曰：汝得東歸，當以此刀還汝叔也。呼延平又以超母   子奔涼。及呂隆降秦，超隨涼州民徙長安。 秦徙涼州民事見上卷元興二年。 平卒，段氏爲超娶其女爲婦。	1
行行身渐高，长袖掠花梢。一线道萦鸟，千年居等巢。地岩金衬步，天近玉分庖。抚掌栖松鹤，惊飞雪点郊。	0
扬子江头杨柳春，杨花愁杀渡江人。数声风笛离亭晚，君向潇湘我向秦。	0
牛背夕阳暖，沙头霜叶寒。酒生宁可薄，橘老尚多酸。友昔几相卖，山吾素所欢。墙阴有茅茨，留得菊花看。	0
噫！太平无象兮世乌得而知，维盛德可迹兮其封祀之仪。东岱宗兮西汾脽，礼上帝兮宾地祇。皇有征兮吾民以嬉，皇有祈兮吾民是私。天敷佑兮俾皇之釐，永世亿宁兮无疆之基。	0
一纸黄书举茂才，使君后挽复前推。似闻太史占奎宿，先敕天官起蛰雷。唐世科场先进士，汉家郊庙要抡魁。白头乡老殷勤处，西望旗铃送喜来。	0
美人家在江南住。每惆恨、江南日暮。白蘋洲畔花无数。还忆潇湘风度。幸自是、断肠无处。怎强作、莺声燕语。东风占断秦筝柱。也逐落花归去。	0
苍崔有顶我为庐，日君月妃霍下趋。梳风洗雨耳自醒，玉帝诏许担宸居。周公仲尼在左右，勘点六籍开凡愚。曾经秦祸多散阙，郑笺毛传悲纷如。精神感通若亲授，损益殷夏还其初。忆君低回校天禄，高论自遣陈言锄。况今卓绝离人境，妙悟岂可常情拘。飘零每疑梦魂到，惝慌忽堕西南书。韩吕之相以类聚，程张之师以道俱。业调甘酸嗜秦炙，肯逐象罔迷玄珠。分明愤发贯篇首，端的镂写传吾徒。乃知山中新所得，慢简閒编皆弃馀。脩林远岭秋映蔽，浓花近院春扶疏。彫胡已馈豆笾静，黄独未斸筐篮孤。垂竿桐江笑短弱，负鼎莘野嫌豪粗。岷峨崔嵬留后拒，滟滪突兀催前驱。莫嗔猿鹤不解事，与民由之诚丈夫。	0
却忆归舟是去年，上滩浑似上青天。诸滩知我怀馀怨，急送秋风下水船。	0
泪尽江楼北望归，田园已陷百重围。平芜万里无人去，落日千山空鸟飞。孤舟漾漾寒潮小，极浦苍苍远树微。白鸥渔父徒相待，未扫欃枪懒息机。	0
天水人訇琦等 訇，呼宏翻。 殺成太尉李離尙書令閻式，以梓潼降羅尙； 降，戶江翻。 成主雄遣太傅驤司徒雲司空璜攻之，不克，雲璜戰死。	1
去马嘶春草，归人立夕阳。元知数日别，要使两情伤。	0
槐叶莺声两度春，笑言常恨独参辰。相过便说幽居好，别后应多秀句新。贺监湖边山作伴，若耶溪上月为邻。凉秋定扣松扉去，一舸从君理钓缗。	0
泠泠庶子泉，落落阳冰笔。云气势崩垂，龙蛇互蟠屈。峄山既劘灭，石鼓又缺失。唯兹数十字，遒劲倚云窟。模印遍华夷，流传耀缃帙。书诚一艺尔，小道讵可忽。乃知出人事，千古名不没。	0
治命深衣敛，亲题石像镌。精神传巨扁，风月掩遗编。流落人间境，陶镕物外天。建安名教在，它日配先贤。	0
褐衣怀玉未全贫，况有梅花作好春。丽句与花相映发，总输天上谪仙人。	0
溪凉鱼发发，山静鸟飞飞。草笠儿驱犊，荆钗女浣衣。	0
池光忽隐墙，花气乱侵房。屏缘蝶留粉，窗油蜂印黄。官书推小吏，侍史从清郎。并马更吟去，寻思有底忙。	0
上垂欲行，懷光辭益不遜，上猶疑讒人間之， 間，古莧翻。 甲子，加懷光太尉，增實食，賜鐵券， 實食，食實封也。 遣神策右兵馬使李卞等往諭旨。 使，疏吏翻；下同。考異曰：邠志曰：十六日，詔加懷光太尉。按實錄，甲子二十三日。邠志誤。幸奉天錄舊傳李弁作李昪，今從奉天記。 懷光對使者投鐵券於地曰：聖人疑懷光邪？ 唐之臣子，率稱君父爲聖人。邪，音邪。 人臣反，賜鐵券；懷光不反，今賜鐵券，是使之反也！辭氣甚悖。 悖，蒲妹翻，又蒲沒翻。 朔方左兵馬使張名振當軍門大呼曰： 呼，火故翻。 太尉視賊不許擊，待天使不敬， 使，疏吏翻。朝廷所遣，謂之天使。蓋謂君，天也；君之所遣，猶天之所遣也。 果欲反邪！功高太山，一旦棄之，自取族滅，富貴他人，何益哉！ 言懷光反，是自取族   滅，他人平其亂以爲功而得富貴，是富貴他人也。 我今日必以死爭之。懷光聞之，謂曰：我不反，以賊方強，故須蓄銳俟時耳。懷光又言：天子所居必有城隍。 有水曰池，無水曰隍。 乃發卒城咸陽，未幾，移軍據之。 幾，居豈翻。 張名振曰：乃者言不反， 乃者，猶言昨者也。 今日拔軍此來，何也？何不攻長安，殺朱泚，取富貴，引軍還邠邪！ 泚，且禮翻，又音此。還，從宣翻，又音如字。邠，卑旻翻。懷光所統朔方軍本屯邠州。 懷光曰：名振病心矣！命左右引去，拉殺之。 拉，落合翻。	1
节去蜂愁蝶不知，冷香消尽晚风吹。碎金狼藉不堪摘，空作主人惆怅诗。	0
夏，四月，庚辰，魏罷西郊祭天。 考異曰：魏帝紀禮志北史紀，皆云三月庚辰。按長曆，三月丙午朔，無庚辰。魏閏二月，齊閏四月；魏三月乙亥朔，齊曆之四月也，故置於此。	1
二十八年壬子五二	1
往年鬓已同潘岳，垂老年教作邓攸。烦恼数中除一事，自兹无复子孙忧。	0
我本籍上清，谪居游五岳。以君无俗累，来劝神仙学。	0
河曲回千里，关门限二京。所嗟非恃德，设险到天平。	0
何后亦淫泆， 泆，音逸。泆，淫放也。 私於帝左右楊珉，與同寢處如伉儷； 處，昌呂翻；下處之同。杜預曰：伉，敵也；儷，耦也。伉，苦浪翻。儷，力計翻。 又與帝相愛狎，故帝恣之。迎后親戚入宮，以耀靈殿處之。齋閤通夜洞開，外內淆雜，無復分別。 別，彼列翻。 西昌侯鸞遣坦之入奏誅珉，何后流涕覆面 覆，敷又翻。 曰：楊郞好年少，無罪，何可枉殺！ 少，詩照翻。 坦之附耳語帝曰： 語，牛倨翻；下每語同。 外間並云楊珉與皇后有情，事彰遐邇，不可不誅。帝不得已許之；俄敕原之，已行刑矣。鸞又啓誅徐龍駒，帝亦不能違，而心忌鸞益甚。蕭諶蕭坦之見帝狂縱日甚，無復悛改， 悛，丑緣翻。 恐禍及己；乃更回意附鸞，勸其廢立，陰爲鸞耳目，帝不之覺也。	1
十年离乱后，长大一相逢。问姓惊初见，称名忆旧容。别来沧海事，语罢暮天钟。明日巴陵道，秋山又几重。	0
八巡将止。八节四时人贺喜。汉俗成风。薛老之言贵尚通。妻儿设酒。更得比邻相庆寿。虚度时何。只恐妻儿怪汝多。	0
谁言南服远王畿，面面青山总是诗。桂后梅前正清淑，倚楼但觉九秋宜。	0
平生长物扰天真，老去归田只此身。留我同行木上座，赠君无语竹夫人。但随秋扇年年在，莫斗琼枝夜夜新。堪笑荒唐玉川子，暮年家口若为亲。	0
仙家有药世无比，能乾水银作银子。老夫却把水晶环，镕作南溪一溪水。闲随稚子作儿嬉，金沙玉砾磊细陂。水从陂上泻涧底，椎碎水晶声满耳。忽然流下片苍苔，一朵碧云影千里。	0
驾言适东野，聊以慰离索。摄齐甫升堂，开尊随命酌。芳鲜罗果羞，珍重如宿约。主客成五人，爽气涵秋岳。风生雄辩豪，舂容笑语狎。曲径行委蛇，幽亭恣盘礴。团团骈翠树，一一耀丹萼。葳蕤花四出，氤氲香遍达。方恨负清赏，不料此行乐。有女娇娅姹，有子见头角。举盏竞属赏，此情尤不薄。英英晚节丛，芳意满篱落。载酒傥重来，应无爽宿诺。	0
雪覆西山三顷麦，一犁春雨祝天工。麦秋幸与人同饱，昔日黄门今老农。	0
一翚掀翅压溪隅，吏事初閒此晏居。断岸有时通略彴，轻风尽日战栟榈。云鸿送目挥弦后，客板看山拄颊馀。芰碧蒲青来更数，江人多识使君旟。	0
异域今无外，高僧代所稀。苦心归寂灭，宴坐得精微。持钵何年至，传灯是日归。上卿挥别藻，中禁下禅衣。海阔杯还度，云遥锡更飞。此行迷处所，何以慰虔祈。	0
幽居定何如，颇恨未见之。主人向我言，喜色融双眉。修篁流翠阴，寒溪漾清漪。领略非一状，幽妍发馀姿。空濛雨亦佳，潋滟晴更奇。岂惟二江独，意恐两蜀稀。主人信妙士，得此固所宜。天公閟好景，授受各有时。岂无多田翁，偃蹇逝莫随。素交怀老蒲，秀句纷珠玑。安得招归来，为君赋清诗。往者不可作，后生欲何为。	0
风惹闲云半谷阴，岩西隐者醉相寻。草衰乍觉径增险，叶尽却疑溪不深。鸟啄灵雏恋落晖，村情山趣顿忘机。丹成道士过门数，叶尽寒猿下岭稀。	0
像阁岧峣出翠阴，有人凭槛看嵩岑。方袍更语闽天旧，且取归心付佛心。	0
草圣数行留坏壁，木奴千树属邻家。唯见里门通德榜，残阳寂寞出樵车。	0
君多务实我多情，大抵偏嗔步月明。今夜山邮与蛮嶂，君应坚卧我还行。	0
溽暑快新霁，湿风生夕凉。屋角挂月盘，潋滟冰玉光。飞虫细可数，夜气收莽苍。境胜玩不足，横筇据胡床。孤生念濩落，静思还惨伤。山林平时心，政坐多激昂。习懒性已成，投閒计为长。明宵恐阴雨，不睡庸何妨。	0
野鹤昂然不可羁，伴行双屐一筇枝。屈公萧寺三旬客，益我空囊几卷诗。乱帙检残烧烛夜，浅杯流向落花时。春光只恋西湖好，不念台山老桂枝。	0
三径风霜利若刀，襜褕吹断罥蓬蒿。病中祗自悲龙具，世上何人识羽袍。狐貉近怀珠履贵，薜萝遥羡白巾高。陈王轻煖如相遗，免致衰荷效广骚。	0
江山有约未应疏，浪自忙中白却须。我昔属官今属我，子能略伴瘦藤无。	0
阔处只三尺，翛然足吾事。低篷挂钓车，枯蚌盛鱼饵。只好携桡坐，唯堪盖蓑睡。若遣遂平生，艅艎不如是。	0
六月，庚辰，隋行軍總管梁遠破吐谷渾於爾汗山。 吐，從暾入聲。谷，音浴。汗，音寒。	1
无端为五字，字字鬓星星。祗觉人情薄，空馀鹤眼青。砌莎藏坠果，窗雪浸残经。祗有归山计，茫茫何所营。	0
下舆扶杖过山蹊，雨溅征裾屐溅泥。正自不禁行路苦，一声何处竹鸡啼。	0
一谪长沙地，三年叹逐臣。上书忧汉室，作赋吊灵均。旧宅秋荒草，西风客荐蘋。凄凉回首处，不见洛阳人。	0
瘴海三年雨不冰，喜看万木变琼英。眼中何处分银界，脚底从兹上玉京。岁序已于芒尾见，春风先向柳梢明。饥馋病守存馀习，欲和田家击壤声。	0
侨版农廛陋，飞灰岁琯周。危疴负薪困，生事播精求。雨露遗幽谷，乾坤占一丘。惟馀道边树，独为报春游。	0
琅菜来从若木边，非膏非沐绿宛延。玉盘委积羞佳客，不是陶家无馔钱。	0
昼睡醒来日过中，山光入座水函空。绿杨堤外荷花富，招致清香赖有风。	0
古无住持事，但只传法旨。有能悟色空，便可超生死。庸僧昧本原，岂识西归履。买帖坐禅床，佛法将何恃。	0
冬，十月，壬申，上幸舂陵，祠園廟。 舂陵節侯以下四世園廟也。	1
平生百绕垂虹路。看万顷、翻云去。山澹夕晖帆影度。菱歌风断，袜罗尘散，总是关情处。少年陈迹今迟暮。走笔犹能醉时句。花底自成心暗许。旧家春事，觉来客恨，分付疏篷雨。	0
聶崇岐標點容肇祖覆校	1
故安趙犢霍奴等殺幽州刺史及涿郡太守，三郡烏桓攻鮮于輔於獷平。 三郡烏桓，遼西蹋頓遼東蘇僕延右北平烏延也。獷平縣，屬漁陽郡。服虔曰：獷，音鞏。師古曰：音九勇翻，又音鑛。 秋，八月，操討犢等，斬之；乃渡潞水救獷平，烏桓走出塞。	1
清歌叠鼓连催促，这里不让第三头。	0
上尊初破早朝寒，茗碗仍沾讲舌乾。陛楯诸郎空雨立，故应惭悔不儒冠。	0
泫泫零露，云英醴溢。和气凝津，流甘委白。饴泛泮林，珠联竹柏。天不爱道，圣功允格。	0
庚戌，�州人周文舉殺刺史王文矩，以城應徐圓朗。	1
夏，四月，戊午，大赦。	1
冬至宵虽短，孤眠恨自长。枕单寒入梦，窗破月窥床。	0
皮肤脱落馀真实，须鬣苍浪阅岁华。突兀一根丛棘里，不知几见后庭花。	0
湖上初晴擅晓凉，一缄俄坠读书床。月卿星使年年忆，雪白兰薰字字香。闻道江边勤叱驭，也知鸥外静鸣榔。新君未识诗人在，早觐枫宸荷紫囊。	0
水流成独往，山势作朋来。	0
万壑千岩景象开，登临未足又须回。凭师莫断松间路，秋月圆时弟子来。	0
戊申，敕內諸司惟留宣徽等九使 時惟留宣徽兩院小馬坊豐德庫御廚客省閤門飛龍莊宅九使。 外，餘皆停廢，仍不以內夫人充使。 考異曰：編遺錄曰：戊申，鑾輿初到洛都，經費甚廣；況國用未豐，庶事草創，因刪略閒宂司局，今後除留宣徽等九使外，餘並停廢，仍不差內中夫人充使。蓋初誅宦官後，內諸司使皆以內夫人領之，至此始用外人也。而實錄改充使爲宣事，誤也。按宦官旣誅，以內夫人宣傳詔命及充內諸司使。夫旣宣傳詔命，則實錄云宣事，亦未爲誤。但天祐三年，方罷宮人宣傳詔命，故以實錄爲誤。 以蔣玄暉爲宣徽南院使兼樞密使，王殷爲宣徽北院使兼皇城使，張廷範爲金吾將軍充街使，以韋震爲河南尹兼六軍諸衞副使，又徵武寧留後朱友恭爲左龍武統軍，保大節度使氏叔琮爲右龍武統軍，典宿衞，皆全忠   之腹心也。	1
中山飢甚，慕容麟帥二萬餘人出據新市。 新市縣，自漢以來屬中山。劉昫曰：新市，古鮮虞子國，唐爲定州新樂縣。杜佑曰：唐鎭州治眞定縣，漢新市縣故城在東北。帥，讀曰率。 甲子晦，魏王珪進軍攻之。太史令鼂崇曰：不吉。昔紂以甲子亡，謂之疾日， 左傳：辰在子卯，謂之疾日。杜預註云：疾，惡也。紂以甲子喪，桀以乙卯亡，故以爲忌日。鼂，直遙翻。 兵家忌之。珪曰：紂以甲子亡，周武不以甲子興乎？崇無以對。冬，十月，丙寅，麟退阻泒水。 泒，音觚。 甲戌，珪與麟戰於義臺，大破之， 據李延壽北史，義臺，塢名。魏收地形志，新市縣有義臺城。 斬首九千餘級，麟與數十騎馳取妻子入西山，遂奔鄴。	1
足疾无加亦不瘳，绵春历夏复经秋。开颜且酌尊中酒，代步多乘池上舟。幸有眼前衣食在，兼无身后子孙忧。应须学取陶彭泽，但委心形任去留。	0
義康方用事，人爭求親暱， 暱，尼質翻。 唯司徒主簿江湛早能自疏，求出爲武陵內史。檀道   濟嘗爲其子求婚於湛，湛固辭；道濟因義康以請之，湛拒之愈堅。故不染於二公之難。 難，乃旦翻。 上聞而嘉之。湛，夷之子也。 江夷嚮用於元嘉之初。	1
又，君人者以天下爲家，不可有所私。倉庫之儲，以供軍國之用，自非有功德者不可加賜。在朝諸貴，受祿不輕；比來賜賚，動以千計。 朝，直遙翻。比，毗至翻。 若分以賜鰥寡孤獨之民，所濟實多；今直以與親近之臣，殆非周急不繼富之謂也。 論語，孔子曰：君子周急不繼富。 帝覽奏，甚善之。	1
一只奇峰入眼中，看来只只是奇峰。好山道是无重数，少说青苍十万重。	0
竹窗红苋两三根，山色遥供水际门。只我近知墙下路，能将屐齿记苔痕。	0
桂籍昔叨联署等，莲帷今幸接芳尘。埙篪契合均天属，金石交深过古人。直向岁寒期茂悦，肯同时俗论甘辛。优游且作江南令，惠爱于民此最亲。	0
闻君得折剑，一片雄心起。讵意铁蛟龙，潜在延津水。风云会一合，呼吸期万里。雷震山岳碎，电斩鲸鲵死。莫但宝剑头，剑头非此比。	0
於是將佐勸知遠稱尊號，以號令四方，觀諸侯去就。 諸侯，謂當時諸藩鎭。 知遠不許。聞晉主北遷，聲言欲出兵井陘，迎歸晉陽。 陘，音刑。 丁卯，命武節都指揮使滎澤史弘肇 武節軍，劉知遠所置，見二百八十三卷晉齊王天福八年。隋置滎澤縣，唐屬鄭州。九域志：滎澤縣在鄭州西北四十五里。 集諸軍於毬場，吿以出軍之期。軍士皆曰：今契丹陷京城，執天子，天下無主。主天下者，非我王而誰！ 劉知遠封北平王，故稱之。 宜先正位號，然後出師。爭呼萬歲不已。知遠曰：虜勢尙強，吾軍威未振，當且建功業。士卒何知！命左右遏止之。	1
简师飞锡地，天外集云峰。挐石松根瘦，歆窗竹影浓。山寒侵坏衲，涧响杂疏钟。客问西来意，无言凭短筇。	0
经行爱此人烟好，面俯清溪背负山。半?何妨呼渡去，小桥不碍负薪还。远闻清磬来林杪，忽有朱栏出竹间。深处安知无隐者，卜邻容我设柴关。	0
天寒岁暮两无聊，访戴那辞千里遥。直上洞天三十六，马蹄迤逦步琼瑶。	0
洛下舟车入，天中贡赋均。日闻红粟腐，寒待翠华春。莫取金汤固，长令宇宙新。不过行俭德，盗贼本王臣。	0
莫负黄花九日期，人生穷达可无时。十年且就三都赋，万户终轻千首诗。天静伤鸿犹戢翼，月明惊鹊未安枝。君看六月河无水，万斛龙骧到自迟。	0
晓色朦胧，佳色在、黄堂深处。记当日、霓旌飞下，鸾翔凤翥。兰省旧游隆注简，竹符新剖宽忧顾。有江南、千里好溪山，留君住。牙板唱，花裀舞。云液滑，霞觞举。顾朱颜绿鬓，年年如许。见说相门须出相，何时再筑沙堤路。看便飞、丹诏日边来，朝天去。	0
王崇武標點容肇祖聶崇岐覆校	1
鍾泰章賞薄， 殺張顥之賞也。 泰章未嘗自言；後踰年，因醉與諸將爭言而及之。或吿徐溫，以泰章怨望，請誅之，溫曰：是吾過也。擢爲滁州刺史。	1
沧波天堑外，何岛是新罗。舶主辞番远，棋僧入汉多。海风吹白鹤，沙日晒红螺。此去知投笔，须求利剑磨。	0
霁色明高巘，关河独望遥。残云归太华，疏雨过中条。鸟散绿萝静，蝉鸣红树凋。何言此时节，去去任蓬飘。	0
闻道卢明府，闲行咏洛神。浪圆疑靥笑，波斗忆眉嚬。蹀躞桥头马，空濛水上尘。草芽犹犯雪，冰岸欲消春。寓目终无限，通辞未有因。子蒙将此曲，吟似独眠人。	0
震邸陪经席，辰阶拥化钧。高谟帷幄旧，嘉绩鼎彝新。露湿铭旌晓，尘凝燕榭春。许郊民爱厚，犹忆相车茵。	0
抱孤琴，弹小操。独坐幽轩，尽日无人到。惟乐烟霞长啸傲。明月清风，今古长为道。识乾坤，知牝牡。懒共尘劳，汨汨争奔走。爱杀高眠消白昼。一任他家，玉兔金乌走。	0
长松吟风晚雨细，东庵半掩西庵闭。山行尽日不逢人，裛裛野梅香入袂。居僧笑我恋清景，自厌山深出无计。我虽爱山亦自笑，独往神伤后难继。不如西湖饮美酒，红杏碧桃香覆髻。作诗寄谢采薇翁，本不避人那避世。	0
鲲鹏至大兮，形载于庄周逍遥之篇。蟋蟀至小兮，名托于周公七月之雅。一则变化徙天池，一则悲鸣入床下。周公作诗陈艰难，琐屑如与妇子言。天经地纬发真藻，特驱小物归毫端。鹏大无伦世无有，挥斥八极隘宇宙。世人有眼不见鹏，直赖庄周为不朽。当年蟋蟀吟秋时，秦家宫殿隋家墀。鹏飞虽占九万里，得地稳密谁如伊。大鹏击水翔寥漠，蟋蟀逢春死篱落。二虫得失何厚薄，天晴日午槐花落。	0
密叶萧森翠幕纡，暂来犹恨不长居。脱冠解带坐终日，花落石床春自如。	0
幽人短梦不终宵，起步星河望泬寥。缺月低檐鸡一唱，露华秋色满芭蕉。	0
淡淡春风花落时，不堪愁望更相思。无金可买长门赋，有恨空吟团扇诗。	0
延陵称贵邑，季子有高踪。古迹传多代，仙山管几峰。微泉声小雨，异木色深冬。去毕三年秩，新诗箧不容。	0
十一月，癸卯，徙故太子賢於巴州。 舊志：巴州至京師二千三百六十里，東都二千五百八十二里。	1
万灶连营横塞月，委输不继官仓竭。寇攘虽息尚游魂，胡虏已衰闻蹀血。赭衣开河深复深，青青蔓草生河阴。岁旱民饥神乏祀，故老言言徵谶纬。使君事业今夔龙，十年准拟调元功。铜虎分符又南国，北来更阅千山重。同寮有客居同里，忧国同心无彼此。既知东海之妇可致旱，又知疏勒井泉能涌水。释囚祇有圜扉在，蠲租可但宽期会。日照斋盂食不荤，雨湿朝衣车却盖。已罄祈禳遍国中，更遣缇车来郭外。荒祠虫篆上丹青，平原龟兆坼田塍。拜手殷勤祝田稚，活国生民系兹岁。再宿为期神效灵，三日为霖民拜赐。长淮转漕速邮传，此赐岂独吾邦专。雨馀亟欲披青天，那得驾鹤扬州仙。精意回天翻覆手，赫赫阳光均九有。但得两君便携手，齐上紫清扶日轮。阖辟阴阳端有道，不妨风月属閒人。	0
秦孝公薨，子惠文王立。公子虔之徒吿商君欲反，發吏捕之。商君亡之魏； 之，如也，往也。 魏人不受，復內之秦。 內，讀曰納。怨其挾詐以破魏師，故不受。 商君乃與其徒之商於，發兵北擊鄭。 之，往也，如也。鄭，京兆之鄭縣也，周宣王弟鄭桓公采邑，唐屬華州。宋白續通典曰：鄭縣古城在華州郡城北。 秦人攻商君，殺之，車裂以徇，盡滅其家。 車裂，古之轘刑。轘，戶串翻。	1
上有饥鹰号，下有枯蓬走。茫茫边雪里，一掬沙培塿。传是昭君墓，埋闭蛾眉久。凝脂化为泥，铅黛复何有。唯有阴怨气，时生坟左右。郁郁如苦雾，不随骨销朽。妇人无他才，荣枯系妍否。何乃明妃命，独悬画工手。丹青一诖误，白黑相纷纠。遂使君眼中，西施作嫫母。同侪倾宠幸，异类为配偶。祸福安可知，美颜不如丑。何言一时事，可戒千年后。特报后来姝，不须倚眉首。无辞插荆钗，嫁作贫家妇。不见青冢上，行人为浇酒。	0
有木名樱桃，得地早滋茂。叶密独承日，花繁偏受露。迎风闇摇动，引鸟潜来去。鸟啄子难成，风来枝莫住。低软易攀玩，佳人屡回顾。色求桃李饶，心向松筠妒。好是映墙花，本非当轩树。所以姓萧人，曾为伐樱赋。	0
平湖百顷生芳草。芙蓉不照红颠倒。东坡道。波光潋滟晴偏好。	0
凌敬言於建德曰：大王悉兵濟河，攻取懷州河陽，使重將守之，更鳴鼓建旗，踰太行，入上黨， 行，戶剛翻。 徇汾晉，趣蒲津， 趣，七喩翻。 如此有三利：一則蹈無人之境，取勝可以萬全；二則拓地收衆，形勢益強；三則關中震駭，鄭圍自解。爲今之策，無以易此。 凌敬之   策善矣。當是時，洛城危急，秦王定計而堅守之，蓋計日而收功；吾恐建德未得至蒲州，洛城已破矣。 建德將從之，而王世充遣使吿急相繼於道，王琬長孫安世朝夕涕泣，請救洛陽， 使，疏吏翻。長，知兩翻。 又陰以金玉啗建德諸將，以撓其謀。 啗，徒濫翻；將，卽亮翻。撓，奴巧翻，又奴敎翻。 諸將皆曰：凌敬書生，安知戰事，其言豈可用也！建德乃謝敬曰：今衆心甚銳，天贊我也，因之決戰，必將大捷，不得從公言。敬固爭之，建德怒，令扶出。 令，力丁翻。 其妻曹氏謂建德曰：祭酒之言不可違也。 凌敬蓋爲建德國子祭酒。 今大王自滏口乘唐國之虛，連營漸進以取山北， 建德都洺州，時在山南，幷代汾晉，皆山北也。滏，音釜。 又因突厥西抄關中，唐必還師自救， 厥，九勿翻。抄，楚交翻。還，從宣翻，又音如字。 鄭圍何憂不解！若頓兵於此，老師費財，欲求成功，在於何日？建德曰：此非女子所知！吾來救鄭，鄭今倒懸，亡在朝夕，吾乃捨之而去，是畏敵而棄信也，不可。	1
他乡复行役，驻马别孤坟。近泪无乾土，低空有断云。对棋陪谢傅，把剑觅徐君。唯见林花落，莺啼送客闻。	0
三月，丙申，車駕還洛陽。	1
春风欲去难留住，措置无如信野人。但解有诗随手和，自然日日是青春。	0
度度思真赏，幽期邈始还。金行分此夜，桂子落何山。座席清风里，人家灏气间。饮怀与吟兴，彻曙两非闲。	0
山庭迥迥面长川，江树重重极远烟。形影相追高翥鸟，心肠并断北风船。	0
清秋江国有馀暄，谢朓遗风称雅言。帘下水亭人吏静，窗分笑阁簿书繁。坐来幽蝶双飞过，吟次高梧一叶翻。自笑无能莅公事，将何才术了君恩。	0
醉魂吟魄共悽悽，檐溜窗风冷切肌。阶下怒蛙休跳跃，浮云遮日不多时。	0
绿野归来，筇杖角巾，岂不快哉。有清泉白石，东西岩岫，翠阴红影，高下楼台。况是蕤宾，槐庭暑薄，照眼葵榴次第开。轻熏里，剪香蒲为寿，一笑传杯。栽培。多少英材。更霖雨、看看遍九垓。算支撑厦屋，正资梁栋，调和钧鼎，须用盐梅。旒冕兴思，搢绅颙望，应有天边丹诏催。依还是，为苍生一起，重位元台。	0
岩居得幽胜，俗累无忧伤。占彼凤山腋，建兹法云堂。宵眠一毡蒲，昼食几稻粱。净众集善缘，勇猛能自强。瑞相严中楹，梵夹罗四旁。轩窗据苍崖，松竹围重冈。不杂人世喧，更觉禅味长。我尝命宾友，间或携肴觞。中休憩丈室，远览登上方。念昔保城堑，屹然壮金汤。列刹以百数，息民殄千殃。爰居尽乐土，利用无缺斨。遂使吴会俗，长为礼义乡。何独竺乾域，宝山亦清凉。	0
闽山多胜地，列屋栖高禅。妙供积香苾，宝华散金莲。往时入廛手，来见住世缘。辽辽百年后，慧炬无复然。我公具正眼，为续旃檀烟。诸方坐老衲，具足世法船。少开迷云昏，氛埃遂澄鲜。我来偶相值，杖履参高軿。拈花起一笑，归去跨林泉。从兹竹阴下，饱饭纵横眠。	0
俗务不废作，内秘贪心学。世上假名闻，超然总莫着。息念三界空，无求出五浊。法报皆圆满，意根成正觉。若能如此修，轮王亦不博。	0
秋，七月，癸丑，哥舒翰奏：於所開九曲之地置洮陽澆河二郡及神策軍，以臨洮太守成如璆兼洮陽太守，充神策軍使。 洮陽澆河二郡，皆置於洮廓二州西南。廓州，本澆河郡，天寶元年更名寧塞郡。洮州西八十里磨環川置神策軍。新書曰：澆河郡置於積石之西。澆，堅堯翻。	1
天际卓寒青，舟中望晚晴。十年关梦寐，此日向峥嵘。巨石凌空黑，飞泉照夜明。终当蹑孤顶，坐看白云生。	0
薄薄春衫新缕金，樽前风细怯轻阴。酒香隐约生红粉，正与桃花共浅深。	0
小阁腾腾人似醉。鸣阶簌簌霜林坠。起向楼头看雪意。云犹未。雁声一片江风起。官里从容何日是。偷闲著便寻幽事。见说小桥清浅水。梅欲蕊。吟边陡觉添风味。	0
幽沈谢世事，俛默窥唐虞。上下观古今，起伏千万途。遇欣或自笑，感戚亦以吁。缥帙各舒散，前后互相逾。瘴痾扰灵府，日与往昔殊。临文乍了了，彻卷兀若无。竟夕谁与言，但与竹素俱。倦极便倒卧，熟寐乃一苏。欠伸展肢体，吟咏心自愉。得意适其适，非愿为世儒。道尽即闭口，萧散捐囚拘。巧者为我拙，智者为我愚。书史足自悦，安用勤与劬。贵尔六尺躯，勿为名所驱。	0
去宰龙门县，应思变化年。还将鲁儒政，又与晋人传。峭壁开中古，长河落半天。几乡因劝勉，耕稼满云烟。	0
并失鹓鸾侣，空留麋鹿身。只应嵩洛下，长作独游人。长夜君先去，残年我几何。秋风满衫泪，泉下故人多。	0
契丹主見所過城邑丘墟，謂蕃漢羣臣曰：致中國如此，皆燕王之罪也。 燕王，謂趙延壽。 顧張礪曰：爾亦有力焉。 張礪隨趙延壽入北，又與趙延壽俱南，以殘中國。契丹主猶知其罪，況中國之人乎！	1
晦公词翰妙天下，可见元无一点尘。为问争珠谁得者，须还趯倒净瓶人。	0
會�世子元顯，性苛刻， 會，工外翻。 生殺任意；發東土諸郡免奴爲客者， 奴戶者，有罪沒爲官奴；公卿以下至九品官及宗室國賓先賢之後及士人子孫占蔭以爲客戶，是謂免奴爲客。 號曰樂屬， 樂，徒各翻。 移置京師，以充兵役，東土囂然苦之。	1
夜云起河汉，朝雨洒高林。梧叶先风落，草虫迎湿吟。簟凉扇恩薄，室静琴思深。且喜炎前别，安能怀寸阴。	0
三月，庚申，以靺鞨渠帥突地�爲燕州總管。 靺鞨有七種，粟末靺鞨居最南，本附高麗。隋煬帝初，其渠帥突地�率其部來降，居之柳城。新志曰：隋於營州之境汝羅故城置遼西郡，以處靺鞨降人；武德元年曰燕州。突地�，隋書作度地�。帥，所類翻。靺，音末。鞨，音曷。燕，因肩翻。	1
王玄謨使垣護之吿急於柳元景曰：西城不守，唯餘東城萬人。賊軍數倍，強弱不敵，欲退還姑孰，就節下協力當之，更議進取。元景不許，曰：賊勢方盛，不可先退，吾當卷甲赴之。護之曰：賊謂南州有三萬人，而將軍麾下裁十分之一，若往造賊壘， 造，七到翻。 則虛實露矣。王豫州必不可來，不如分兵援之。元景曰：善！乃留羸弱自守，悉遣精兵助玄謨，多張旗幟。 羸，倫爲翻。幟，昌志翻。 梁山望之如數萬人，皆以爲建康兵悉至，衆心乃安。	1
癸卯，以江陽王繼爲太師，北海王顥爲太傅；光祿大夫李延寔爲太保，賜爵濮陽王；幷州刺史元天穆爲太尉，賜爵上黨王；前侍中楊椿爲司徒；車騎大將軍穆紹爲司空，領尙書令，進爵頓丘王；雍州刺史長孫稚爲驃騎大將軍開府儀同三司，賜爵馮翊王； 雍，於用翻。長，知兩翻。驃，匹妙翻。騎，奇寄翻。 殿中尙書元諶爲尙書右僕射，賜爵魏郡王；金紫光祿大夫廣陵王恭加儀同三司；其餘起家暴貴者，不可勝數。延寔，沖之子也， 李沖柄用於文明孝文之時。   勝，音升。 以帝舅故，得超拜。	1
金榜前头无是非，平人分得一枝归。正怜日煖云飘路，何处宴回风满衣？门掩长淮心更远，渡连芳草马如飞。茂陵自笑犹多病，空有书斋在翠微。	0
恰则心头托托地。放下了日多萦系。别恨还容易。袖痕犹有年时泪。满满频斟乞求醉。且要时闲忘记。明日刘郎起。马蹄去便三千里。	0
群雄竞起问前朝，王者无外见今朝。比讶渔阳结怨恨，元听舜日旧箫韶。	0
去国倏三岁，颇知归思纷。南心晓城斗，北眼暮楼云。珥笔行将脱，朝珂冷不闻。莫论持帅节，畎亩尚思君。	0
萧宇斋空夜景深，长康勉力效长吟。池风过处琴遗韵，墙月斜时树倒阴。几隐原灰同木槁，书翻故网有鱼侵。漏壶渐促星榆转，独背篝灯拥薄衾。	0
平生陈无己，白首欠吟债。未尝交马吕，况肯见章蔡。附热生可鄙，中寒死亦快。吾方尚此友，巾车与同载。前瞻有膺滂，却顾有融泰。要当坚一壁，讵可立两界。恕乎行谊亏，希也名节坏。史君惠良箴，下走敢不拜。怀哉道义交，异彼姑息爱。	0
只争一水是江淮，日暮风高云不开。白鹭倦飞波政阔，都从淮上过江来。	0
五马新回金络头，方春稀讼释南囚。荆岑汉浒联形胜，渚月台风递宴游。自许良辰偏有感，不知清唱遂无俦。比来酒所闻相忆，对倚层城近此楼。	0
南金口，明府手。	0
三輔之民爲沖所略者，遣人密吿堅，請遣兵攻沖，欲縱火爲內應。堅曰：甚哀諸卿忠誠！然吾猛士如虎豹，利兵如霜雪，困於烏合之虜，豈非天乎！恐徒使諸卿坐致夷滅，吾不忍也！其人固請不已，乃遣七百騎赴之。沖營縱火者，反爲風火所燒，其得免者什一二，   堅祭而哭之。 史言關中之人，乃心爲堅，而力不能濟，蓋天棄秦也。	1
中秋是处已扬芳，篱下朝来欲破黄。赖得雨荒兼早没，却能应候作重阳。	0
纱笼灯下道场前，白日持斋夜坐禅。无复更思身外事，未能全尽世间缘。明朝又拟亲杯酒，今夕先闻理管弦。方丈若能来问疾，不妨兼有散花天。	0
昔人帝城愿一入，君今翩翩去何亟。向来一念君亲同，夜梦倚门人发白。人生适意富贵齐，况是求归真得归。江风饱帆不可挽，恰恰春好花浓时。君于文字识源委，笔势逼人殊亹亹。每来握臂相与言，我屡点头兴叹喟。三年厌踏东华尘，听鸡走马常踆踆。黑头使君岂不贵，腰间见绶我亦惊。蜀吴相望八千里，到家遥想慈颜喜。上堂跪觞下堂拜，应有辉光照庭戺。白鹤胜峰记昔游，醉墨淋漓在上头。君行有暇试寻觅，不知已扫黄泥不。	0
武陵王紀遣將軍侯叡將衆七千築壘與陸法和相拒。上遣使與紀書，許其還蜀，專制一方；紀不從，報書如家人禮。 不肯定君臣之分而用兄弟之禮。使，疏吏翻；下同。 陸納旣平，湘州諸軍相繼西上， 上，時掌翻。 上復與紀書曰：吾年爲一日之長，屬有平亂之功，膺此樂推，事歸當璧。 長，陟丈翻。屬，之欲翻。樂，音洛。左傳：楚共王無冢適，有寵子五人，無適立焉。乃大有事於羣望，而祈曰：請神擇於五人者，使主社稷。乃徧以璧見于羣望曰：當璧而拜者，神所立也。旣乃密埋璧於大室之庭，使五人者齊而長入拜，康王跨之，靈王肘加焉，子千子晳皆遠之。平王弱，抱以入，再拜，皆厭紐。後平王卒有楚國。 儻遣使乎，良所遲也。 遲，直利翻，待也。 如曰不然，於此投筆。友于兄弟，分形共氣，兄肥弟瘦，無復相見之期，讓棗推梨，永罷懽愉之日。 漢孔融兄弟七人，融第六，四歲時，與諸兄共食梨棗，輒引小者。人問其故，答曰：我小兒，法當取小者。人皆異之。推，吐雷翻。 心乎愛矣，書不盡言。 言兄弟之愛存之於心，非書翰之間所能盡言也。 紀頓兵日久，頻戰不利，又聞魏寇深入，成都孤危，憂懣不知所爲。 懣，音悶，又音滿。 乃遣其度支尙書樂奉業詣江陵求和，請依前旨還蜀。 度，徒洛翻。 奉業知紀必敗，啓上曰：蜀軍乏糧，士卒多死，危亡可待。上遂不許其和。 史言上兄弟皆阻兵而安忍。	1
八年戊午二九八	1
然暹中懷頗挾巧詐。初，魏高陽王斌有庶妹玉儀，不爲其家所齒，爲孫騰妓， 斌，音彬。妓，渠綺翻。 騰又棄之；高澄遇諸塗，悅而納之，遂有殊寵， 白居易及暹諮事，澄不復假以顏色。 復，扶又翻。 居三日，暹懷刺墜之於前。 續世說：古者未有紙，削竹木以書姓名，謂之刺。後以紙書，謂之名紙。唐李德裕貴盛，人務加禮，改具銜候起居之狀，謂之門狀。 澄問：何用此爲？暹悚然曰：未得通公主。澄大悅，把暹臂，入見之。季舒語人曰： 語，牛倨翻。 崔暹常忿吾佞，在大將軍前，每言叔父可殺；及其自作，乃過於吾。	1
近来无奈牡丹何，数十千钱买一颗。今朝始得分明见，也共戎葵不校多。	0
早折蟾宫第一枝，纶闱恩命苦何迟。久为俗吏殊无味，合掌王言亦有时。好继忠州文最盛，应嫌长庆格犹卑。他年莫忘中吴宰，六里山前歌紫芝。	0
往事悲欢笑一场，乾坤有甚可思量。空知造化情多矣，却是愚蒙不久长。世上周通添眷恋，人间善恶自舒张。熙熙尽入无为内，明月清风道路忙。	0
孤鸿落照下沧洲，人在云间选胜幽。好梦知君依魏阙，此生惟我识荆州。卜居支遁应同志，载酒山公已绝忧。他日澄江净如练，主人端在塞垣秋。	0
清明天气和，江南春色浓。风物正繁富，邦人竞游从。官曹幸多暇，交朋偶相逢。并驱出东郊，乘兴游北钟。陟险不蜡屐，扶危靡支筇。上登道林祠，俯观辟支峰。辞山次阡陌，长江绕提封。萧条旧井邑，茂盛新杉松。揽物思浩浩，怀古心颙颙。念昔全盛时，兹山众之宗。天门对双阙，霸业基盘龙。六朝递兴废，百代居要冲。人情屡改易，世事纷交攻。当时佳丽地，一旦空遗踪。惟有出岫云，古今无变容。	0
寄语双莲子，须知用意深。莫嫌一点苦，便拟弃莲心。	0
茅檐屋舍竹篱州，虎怕偏蹄蛇两头。暗蛊有时迷酒影，浮尘向日似波流。沙含水弩多伤骨，田仰畬刀少用牛。知得共君相见否，近来魂梦转悠悠。	0
温风怂恿柳婆娑，两见春来蜂蝶多。迁变时光如转烛，迟留日影欠挥戈。思君欲问加餐未，苦思能令太瘦么。岁晚忘言除习气，寒灰试共拨阴何。	0
红紫春来独擅场，销魂人抱送春觞。少嫌宴席声歌短，晚觉书林气味长。列座燕毛成二老，一番花事付诸郎。吾侪到此无他好，莫厌赓酬费锦肠。	0
十万人家天堑东，管弦台榭满春风。名归范蠡五湖上，国破西施一笑中。香径自生兰叶小，响廊深映月华空。尊前多暇但怀古，尽日愁吟谁与同。	0
新月出，清影尚苍茫。学扇欲生青海上，如钩先挂碧霄傍。星斗焕文章。林下客，把酒浥孤光。斟酌嫦娥怜我老，故窥书幌照人床。此意自难忘。	0
至后阳和已发生，野梅官柳动诗情。偶为寻壑经邱计，故作穿云渡水行。近郭好山皆可隐，隔林疏磬有馀清。他时粗免微官缚，归去深谋谷口耕。	0
九月，丙午，初令致仕官 章：十二行本官下有位字；乙十一行本同；孔本同；張校同。 在本品之上。 按唐會要，是時詔內外文武官年老致仕者，參朝之班，宜在本品見任之上。觀，古玩翻。	1
朱雀门高花外开，毬场空阔净尘埃。预排白兔兼苍狗，等候君王按鹘来。	0
芳鲜桃李花，烨弈春风道。春风不可名，桃李花自笑。人闲双睫净，玉立军峰峭。	0
西乡巴岭下，崄道入孱颜。使骑到荒驿，野禽啼乱山。问民青霭里，访古白云间。几日南城路，新诗满轴还。	0
怪石堆云矗大空，女娲鍊出广寒宫。一轮常满阴晴见，万古无亏昼夜同。捣药声繁驱白兔，漏天孔正透清风。光明自照如来境，肯学姮娥西复东。	0
策杖行行入翠微，步虚山下久忘归。幽栖宜有中林士，何事斯人近世稀。	0
到处能行到处藏，饭馀挂钵解茶囊。不缘头上五分白，始与人间万事忘。一介远劳询近日，十年如此住南荒。只今已是交游绝，不问比邻不择乡。	0
升烟既罢，良夜未晓，天步下神丘。锵锵鸣玉佩，炜炜照金莲，杳蔼云裘。彩仗初转，回龙驭、旌旆悠悠。星影疏动与天流。漏尽五更筹。大明升，东海头。杲杲灵曜，倒影射旗旒。辇路具修。葱郁瑞光浮。归来双阙看御楼。有仙鹤、衔书赦囚。万方喜气，均祉福，播歌讴。	0
上初卽位，崔祐甫爲相，務崇寬大，故當時政聲藹然，以爲有貞觀之風； 相，息亮翻。觀，古玩翻。 及盧�爲相，知上性多忌，因以疑似離間羣臣， 間，古莧翻。 始勸上以嚴刻御下，中外失望。	1
多谢空门客，时时出草堂。从容非有约，淡薄不相忘。池映春篁老，檐垂夏果香。西峰正清霁，自与拂吟床。	0
殊庭深恨隔仙曹，桂馆蜚廉事转劳。银阙尚沈沧海阔，井干空拂绛河高。萯阳弋猎侵多稼，朔塞旌旗照不毛。苦信凭虚王母说，东方三度窃蟠桃。	0
秦齊公崇鎭東將軍楊佛嵩寇洛陽，河南太守隴西辛恭靖嬰城固守。雍州刺史楊佺期遣使求救於魏常山王遵， 雍，於用翻。使，疏吏翻；下同。 魏主珪以散騎侍郞西河張濟爲遵從事中郞以報之。佺期問於濟曰：魏之伐中山，戎士幾何？濟曰：四十餘萬。 事見一百八卷孝武太元二十一年。 佺期曰：以魏之強，小羌不足滅也。且晉之與魏，本爲一家， 謂猗盧救劉琨時也。   今旣結好， 好，呼到翻。 義無所隱。此間兵弱糧寡，洛陽之救，恃魏而已。若其保全，必有厚報；若其不守，與其使羌得之，不若使魏得之。 若楊佺期者，豈可使之扞禦封疆哉！ 濟還報。八月，珪遣太尉穆崇將六萬騎往救之。	1
寸草春未报，秋风树不停。三年真忽尔，过隙白驹奔。庐坟吾岂敢，北堂有老人。作庵居释子，佛事勤朝昏。太史怜此意，高额揭显亲。梁间垂玉箸，壁上霭飞云。顾我何为者，传家空一经。栖迟已三十，寒灯尚短檠。北辕将适楚，捩手或翻羹。那能为亲显，只可充添丁。但念我先人，白首困飘零。射策不逢赏，青衫脱王庭。今焉逢太史，发挥身后名。坐令九泉下，冷骨复生春。显扬政在此，松楸万世荣。作诗敢论报，欲为肌上铭。	0
秦苻定據信都以拒燕，燕王垂以從弟北地王精爲冀州刺史，將兵攻之。 從，才用翻。將，卽亮翻。	1
见说蚕丛路，崎岖不易行。山从人面起，云傍马头生。芳树笼秦栈，春流绕蜀城。升沉应已定，不必问君平。	0
初，太原王妃之薨也， 武士彠封太原王，妃從其爵，咸亨元年薨。 天后請以太平公主爲女官以追福。 公主，天后女也。 及吐蕃求和親，請尙太平公主，上乃爲立太平觀，以公主爲觀主以拒之。 爲，于僞翻。觀，古玩翻。 至是，始選光祿卿汾陰薛曜之子紹尙焉。紹母，太宗女城陽公主也。 據會要，城陽公主先降杜荷，荷誅，降薛瓘。新書亦然。	1
桂酒牵诗兴，兰釭照客情。讵惭珠乘朗，不让月轮明。破暗光初白，浮云色转清。带花疑在树，比燎欲分庭。顾己惭微照，开帘识近汀。	0
契丹主分遣使者，以詔書賜晉之藩鎭；晉之藩鎭爭上表稱臣，被召者無不奔馳而至。 被，皮義翻。 惟彰義節度使史匡威據涇州不受命。匡威，建瑭之子也。 史建瑭事晉王克用以及莊宗，皆有戰功。 雄武節度使何重建斬契丹使者，以秦階成三州降蜀。 史匡威不降契丹，以其地遠，契丹兵威不能至也。何重建則以其鎭與蜀接境，遂棄遼而附蜀耳。	1
束带还骑马，东西却渡船。林中才有地，峡外绝无天。虚白高人静，喧卑俗累牵。他乡悦迟暮，不敢废诗篇。	0
帝性仁厚恭儉，勤於爲政；守法而不峻，容物而不弛。百官皆久於其職，守宰以六期爲斷；吏不苟免，民有所係。三十年間，四境之內，晏安無事，戶口蕃息； 斷，丁亂翻。蕃，音煩。 出租供傜，止於歲賦， 歲賦，常賦也，言不額外取民。 晨出暮歸，自事而已。 自適己事而已。 閭閻之間，講誦相聞；士敦操尙，鄕恥輕薄。江左風俗，於斯爲美，後之言政治者，皆稱元嘉焉。 治，直吏翻。	1
早蛩啼复歇，残灯灭又明。隔窗知夜雨，芭蕉先有声。	0
千足比侯封，矜矜莫可穷。触藩难进退，荷箠易西东。郑伯牵降辱，初平叱化功。律和当荐瑞，愿牧上林中。	0
司徒義康專總朝權。上羸疾積年， 羸，倫爲翻。 心勞輒發，屢至危殆；義康盡心營奉，藥石非口所親嘗不進，或連夕不寐；內外衆事皆專決施行。性好吏職， 好，呼到翻；下好於同。 糾剔文案，莫不精盡。上由是多委以事，凡所陳奏，入無不可；方伯以下，並令義康選用，生殺大事，或以錄命斷之。 義康錄尙書，故謂其命爲錄命。斷，丁亂翻。 勢傾遠近，朝野輻湊，每旦府   門常有車數百乘， 朝，直遙翻。乘，繩證翻。 義康傾身引接，未嘗懈倦。復能強記，耳目所經，終身不忘，好於稠人廣席，標題所憶以示聰明。士之幹練者，多被意遇。 懈，古隘翻。復，扶又翻；下同。好，呼到翻。被，皮義翻。 嘗謂劉湛曰：王敬弘王球之屬，竟何所堪！坐取富貴，復那可解！ 王敬弘恬淡有重名，王球簡貴虛靜，皆以門望位八坐，不以文案關心，故義康云然。解，戶買翻。 然素無學術，不識大體，朝士有才用者皆引入己府，府僚無施及忤旨者乃斥爲臺官。 晉宋以來謂天朝爲天臺。忤，五故翻。 自謂兄弟至親，不復存君臣形迹，率心而行，曾無猜防。私置僮六千餘人，不以言臺。四方獻饋，皆以上品薦義康而以次者供御；上嘗冬月噉甘， 甘似橘而巨，其皮黃於橘，其味甘於橘。 歎其形味並劣。義康曰：今年甘殊有佳者。遣人還東府取甘，大供御者三寸。	1
达旦吟诗达旦饮，半生信直半生贫。睡魔犹侮汪梅叟，何况悠悠俗累人。	0
功成有意避斋坛，睨柱无瑕玉更寒。万里长风收戍旆，三年零雨拂归鞍。樽中酒美催高会，圯上书閒得细看。岁晏雪园宾盖少，要须枚叟奉馀欢。	0
戊辰，周王祭太社。	1
相思楚天外，梦寐楚猿吟。更落淮南叶，难为江上心。衡阳问人远，湘水向君深。欲逐孤帆去，茫茫何处寻。	0
大易缘何有，难逃此问中。不从横画会，爻象总能通。	0
一展慰久阔，寸心仍未伸。别时两童稚，及此俱成人。那堪适会面，遽已悲分首。客路向楚云，河桥对衰柳。送君匹马别河桥，汝南山郭寒萧条。今我单车复西上，郎去灞陵转惆怅。何处共伤离别心，明月亭亭两乡望。	0
户尽悬秦网，家多事越巫。未曾容獭祭，只是纵猪都。点对连鳌饵，搜求缚虎符。贾生兼事鬼，不信有洪炉。	0
破袖悬鹑鬓㖀苍，山前山后乐相羊。三更月影如酥白，一树梅花似雪香。	0
壬子，魏江陽武烈王繼卒。	1
权要亦有苦，苦在当忧责。闲慢亦有乐，乐在无萦迫。	0
虞美人，态浓意远淑且真。同辇随君侍君侧，六宫粉黛无颜色。楚歌四面起，形势反苍黄。夜闻马嘶晓无迹，蛾眉萧飒如秋霜。汉家离宫三十六，缓歌慢舞凝丝竹。人间举眼尽堪悲，独在阴崖结茅屋。美人为黄土，草木皆含愁。红房紫莟处处有，听曲低昂如有求。青天漫漫覆长路，今人犁田昔人墓。虞兮虞兮奈若何，不见玉颜空死处。	0
截山剜沼贮泉流，旋种鯈鱼绝善游。细数未齐还已乱，群嬉半没忽全浮。荷钱荇带来复去，雪片银花稀却稠。我乐自知鱼似我，何缘惠子会庄周。	0
大沩清复深，万象影沈沈。有客衣多毳，空门偈胜金。王侯皆作礼，陆子只来吟。我问师心处，师言无处心。	0
丙申，魏主如五原；秋，七月，自五原北伐柔然。命樂平王丕督十五將出東道，永昌王健督十五將出西道，魏主自出中道。至浚�山，復分中道爲二：陳留王崇從大澤向涿邪山，魏主從浚�北向天山，西登白阜， 天山在漠北，卽唐鐵勒思結多濫葛所保之地，非伊吾之折羅漫山也。白阜，疑卽雪山。復，扶又翻。邪，讀曰耶。 不見柔然而還。時漠北大旱，無水草，人馬多死。	1
绛囊团窊社边得，持归广文破枯寂。三人舌本有雌黄，一引胸次还虚白。平生目成惟素书，迩英能事知有馀。欻然长啸风裂石，黟山方卧小于菟。	0
閏月，庚子，南郡烈武公劉道規卒。	1
越主巖祀南郊，大赦，改國號曰漢。	1
柯山叶茂实，胶法颇精坚。潘李今何处，斯人得正传。	0
秋，七月，蕭嵩奏：自祠后土以來，屢獲豐年，宜因還京賽祠。上從之。 祠后土見上卷十一年。還京，謂還西京也。賽，先代翻。	1
六月，丁丑，有黑氣墮帝所御溫德殿東庭中，長十餘丈，似龍。 長，直亮翻。	1
春，正月，辛卯，上祀南郊，大赦。	1
御池水色春来好，处处分流白玉渠。密奏君王知入月，唤人相伴洗裙裾。	0
八月，詔曰：先帝著令，不欲使諸王在京都者，謂幼主在位，母后攝政，防微以漸，關諸盛衰也。朕惟不見諸王十有二載， 自文帝黃初元年遣植等就國，至是十二年。惟，思也。載，子亥翻。 悠悠之懷，能不興思！其令諸王及宗室公侯各將適子一人朝明年正月， 適，讀曰嫡。 後有少主母后在宮者，自如先帝令。	1
特建青油幕，量分紫禁师。自然知召子，不用问从谁。文武轻车少，腥膻左衽衰。北风如有寄，画取受降时。	0
山明雪犹积，林白梅已绽。冻泉时断续，晴云既流烂。山空樵者归，树响游蜂散。愁同平子多，游比相如倦。晞发近阳阿，长歌何时旦。	0
秋，七月，京畿饑， 唐以京兆同華商邠岐爲京畿。 米斗千錢。	1
青云歧路休回首，扁榜看来也自惊。何日深山更深处，只留黄犊伴春耕。	0
芳菲成梦雨廉纤，慰眼娇红敢浪嫌。不但瞿昙当发笑，老夫初看亦掀髯。	0
己酉，魏河南公伊馛卒。 馛，蒲撥翻。卒，子恤翻。	1
怪得举头闻鹊喜，果然都骑相过。柳阴乘月倒金荷。疏星明耿耿，银汉静无波。总角追随今老矣，相逢无惜婆娑。夜阑馀兴到狂歌。长鲸方正渴，应不厌倾河。	0
玄天何以言，瑞露青松繁。忽见垂书迹，还惊涌澧源。春枝晨袅袅，香味晓翻翻。子礼忽来献，臣心固易敦。清风惜不动，薄雾肯蒙昏。嘉昼色更晶，仁慈久乃存。一方难独占，天下恐争论。侧听飞中使，重荣华德门。从公乐万寿，馀庆及儿孙。	0
绝想凝真天地表。九□□□，□□□□□。行处旌幢参羽葆。五云随□□□□。□□神仙春不老。烟□□□，□□□□□。□□□□多与少。下窥海□□□□。	0
自笑孤踪霜叶轻，宦游何幸并耆英。合符先后分江郡，接武差池缀月卿。爱我从来两胶漆，与公别是一亲情。老身无用难提挈，尚有儿曹累使令。	0
千龄启运，三后在天。嘉坛并侑，亿万斯年。	0
香漠漠。低卷水风池阁。玉腕笼纱金半约。睡浓团扇落。雨后凉生云薄。女伴棹歌声乐。采得双莲迎笑剥。柳阴多处泊。	0
每逢佳节何曾坐，唯有今年不得游。张邴卧来休送客，菊花枫叶向谁秋。	0
小楼帘卷栏干外。花下朱门半启。中有倾城佳丽。一笑西风里。盈盈临水情难致。尽日相看如醉。乾鹊不知人意。只管声声喜。	0
姜維在鍾提，議者多以爲維力已竭，未能更出。安西將軍鄧艾曰：洮西之敗， 見上卷上年。 非小失也，士卒凋殘，倉廩空虛，百姓流離。今以策言之，彼有乘勝之勢，我有虛弱之實，一也。彼上下相習，五兵犀利， 管子曰：蚩尤受盧山之金而作五兵。孔穎達曰：步卒之五兵，謂弓矢一，殳二，矛三，戈四，戟五也；鄭司農所謂戈矛戟酉矛夷矛，車之五兵也。犀，堅也，古以犀兕爲甲，故謂堅爲犀。 我將易兵新，器仗未復，二也。 將易，艾自謂初代王經也。兵新，謂遣還洮西敗卒，更差軍守也。將，卽亮翻。 彼以   船行，吾以陸軍，勞逸不同，三也。 言蜀船自涪戍白水，可以上沮水，由沮水入武都下辨，自此而西北，水路漸峻陿，小舟猶可入也，魏軍度隴而西，皆陸行。 狄道隴西南安祁山各當有守，彼專爲一，我分爲四，四也。從南安隴西因食羌穀，若趣祁山， 趣，七喩翻；下同。 熟麥千頃，爲之外倉。 章：甲十一行本倉下有五也二字；乙十一行本同；孔本同；張校同；退齋校同。 賊有黠計，其來必矣。 黠，下八翻，桀黠也。	1
驻马上山阿，风来屎气多。	0
鬓发尽皤然，眉分白雪鲜。周遮延客话，伛偻抱孙怜。无病常供粥，非寒亦衣绵。假温衾拥背，借力杖支肩。貌比三峰客，年过四皓仙。唤方离枕上，扶始到门前。每爱烹山茗，常嫌饤石莲。耳聋如塞纩，眼暗似笼烟。宴坐羸凭几，乘骑困亸鞭。头摇如转旋，唇动若抽牵。骨冷愁离火，牙疼怯漱泉。形骸将就木，囊橐尚贪钱。胶睫乾眵缀，黏髭冷涕悬。披裘腰懒系，濯手袖慵揎。抬举衣频换，扶持药屡煎。坐多茵易破，行少履难穿。喜婢裁裙布，嗔妻买粉钿。房教深下幕，床遣厚铺毡。琴听怜三乐，图张笑七贤。看经嫌字小，敲磬喜声圆。食罢羹流袂，杯馀酒带涎。乐来须遣罢，医到久相延。裹帽纵横掠，梳头取次缠。长吁思往事，多感听哀弦。气注腰还重，风牵口便偏。墓松先遣种，志石预教镌。客到惟求药，僧来忽问禅。养茶悬灶壁，晒艾曝檐椽。怒仆空睁眼，嗔儿谩握拳。心惊嫌蹴鞠，脚软怕秋千。局缩同寒狖，摧豗似饱鸢。观瞻多目眩，举动即头旋。女嫁求红烛，男婚乞綵笺。已闻捐几杖，宁更佩韦弦。宾客身非与，儿孙事已传。养和屏作伴，如意拂相连。久弃登山屐，惟存负郭田。呻吟朝不乐，展转夜无眠。呼稚临床畔，看书就枕边。冷疑怀贮水，虚讶耳闻蝉。束帛非无分，安车信有缘。伏生甘坐末，绛老让行先。拘急将风夜，昏沈欲雨天。鸡皮尘渐渍，齯齿食频填。每忆居郎署，常思钓渭川。喜逢迎佛会，羞赴赏花筵。径狭容移槛，阶危索减砖。好生焚鸟网，恶杀拆渔船。既感桑榆日，常嗟蒲柳年。长思当弱冠，悔不乘狂颠。	0
明肃惟母，实勤养抚。有臣有虎，有离有附。请王禄产，请庙考祖。古人有作，规吕矩武。	0
加太尉裕太傅揚州牧。	1
绝塞乌蛮北，孤城白帝边。飘零仍百里，消渴已三年。雄剑鸣开匣，群书满系船。乱离心不展，衰谢日萧然。筋力妻孥问，菁华岁月迁。登临多物色，陶冶赖诗篇。峡束沧江起，岩排石树圆。拂云霾楚气，朝海蹴吴天。煮井为盐速，烧畬度地偏。有时惊叠嶂，何处觅平川。鸂鶒双双舞，猕猿垒垒悬。碧萝长似带，锦石小如钱。春草何曾歇，寒花亦可怜。猎人吹戍火，野店引山泉。唤起搔头急，扶行几屐穿。两京犹薄产，四海绝随肩。幕府初交辟，郎官幸备员。瓜时犹旅寓，萍泛苦夤缘。药饵虚狼藉，秋风洒静便。开襟驱瘴疠，明目扫云烟。高宴诸侯礼，佳人上客前。哀筝伤老大，华屋艳神仙。南内开元曲，常时弟子传。法歌声变转，满座涕潺湲。吊影夔州僻，回肠杜曲煎。即今龙厩水，莫带犬戎膻。耿贾扶王室，萧曹拱御筵。乘威灭蜂虿，戮力效鹰鹯。旧物森犹在，凶徒恶未悛。国须行战伐，人忆止戈鋋。奴仆何知礼，恩荣错与权。胡星一彗孛，黔首逐拘挛。哀痛丝纶切，烦苛法令蠲。业成陈始王，兆喜出于畋。宫禁经纶密，台阶翊戴全。熊罴载吕望，鸿雁美周宣。侧听中兴主，长吟不世贤。音徽一柱数，道里下牢千。郑李光时论，文章并我先。阴何尚清省，沈宋歘联翩。律比昆崙竹，音知燥湿弦。风流俱善价，惬当久忘筌。置驿常如此，登龙盖有焉。虽云隔礼数，不敢坠周旋。高视收人表，虚心味道玄。马来皆汗血，鹤唳必青田。羽翼商山起，蓬莱汉阁连。管宁纱帽净，江令锦袍鲜。东郡时题壁，南湖日扣舷。远游凌绝境，佳句染华笺。每欲孤飞去，徒为百虑牵。生涯已寥落，国步乃迍邅。衾枕成芜没，池塘作弃捐。别离忧怛怛，伏腊涕涟涟。露菊班丰镐，秋蔬影涧瀍。共谁论昔事，几处有新阡。富贵空回首，喧争懒著鞭。兵戈尘漠漠，江汉月娟娟。局促看秋燕，萧疏听晚蝉。雕虫蒙记忆，烹鲤问沈绵。卜羡君平杖，偷存子敬毡。囊虚把钗钏，米尽坼花钿。甘子阴凉叶，茅斋八九椽。阵图沙北岸，市暨瀼西巅。羁绊心常折，栖迟病即痊。紫收岷岭芋，白种陆池莲。色好梨胜颊，穰多栗过拳。敕厨唯一味，求饱或三鳣。儿去看鱼笱，人来坐马鞯。缚柴门窄窄，通竹溜涓涓。堑抵公畦棱，村依野庙壖。缺篱将棘拒，倒石赖藤缠。借问频朝谒，何如稳醉眠。谁云行不逮，自觉坐能坚。雾雨银章涩，馨香粉署妍。紫鸾无近远，黄雀任翩翾。困学违从众，明公各勉旃。声华夹宸极，早晚到星躔。恳谏留匡鼎，诸儒引服虔。不逢输鲠直，会是正陶甄。宵旰忧虞轸，黎元疾苦骈。云台终日画，青简为谁编。行路难何有，招寻兴已专。由来具飞楫，暂拟控鸣弦。身许双峰寺，门求七祖禅。落帆追宿昔，衣褐向真诠。安石名高晋，昭王客赴燕。途中非阮籍，查上似张骞。披拂云宁在，淹留景不延。风期终破浪，水怪莫飞涎。他日辞神女，伤春怯杜鹃。淡交随聚散，泽国绕回旋。本自依迦叶，何曾藉偓佺。炉峰生转盻，橘井尚高褰。东走穷归鹤，南征尽跕鸢。晚闻多妙教，卒践塞前愆。顾凯丹青列，头陀琬琰镌。众香深黯黯，几地肃芊芊。勇猛为心极，清羸任体孱。金蓖空刮眼，镜象未离铨。	0
真王未许久从容，立在花前别宁封。手把玉箫头不举，自愁如醉倚黄龙。	0
重楼得云气深稳，户牖谁能发关键。楼下轮蹄涣散驰，行人一顾不容返。好游独是我辈閒，褰衣直上相推挽。层轩危槛倚欲遍，更假胡床同息偃。西南繁会惟此都，昔号富饶今已损。填城华屋故依然，孰为君王爱基本。茫茫八表聊纵目，情知日近长安远。白云浩荡飞鸟没，玉笙凄凉红纷晚。梁王吹台得李杜，黄公酒垆醉嵇阮。高峰千载凛莫攀，与世相浊徒混混。荷衣蕙带芙蓉裳，野服犹堪敌华衮。去梯熟复共君谋，杀马毁车从此遁。	0
老桂枯寒出奇怪，知几何年如许大。枝枝浑是好西风，粒粒中藏香世界。幽人高卧崖藓边，野僧肯寄溪云外。兔惊玉杵夜丁当，鸟嗽辟寒金琐碎。并令满屋书传香，唤起多生酒诗债。我今回向语一则，云何赞叹花三昧。月光童子妙庄严，金粟如来殊胜解。	0
庚寅，劉黑闥陷瀛州，殺刺史盧士叡。觀州人執刺史雷德備，以城降之。 隋以東光縣置觀州，大業初，廢。武德四年，以德州之弓高胡蘇東光，冀州之阜城蓨安陵觀津，置觀州。觀，古喚翻。降，戶江翻；下同。	1
省出蓬蒿修谒初，蒙知曾不见生疏。侯门数处将书荐，帝里经年借宅居。未必有诗堪讽诵，祗怜无援过吹嘘。如今足得成持取，莫使江湖却钓鱼。	0
汤饼慰朝馁，三杯浇旦寒。醉饱外何欲，昏然宵就眠。幽通梦有告，默存神自全。萧萧松竹舍，岁暮聊盘桓。	0
析析檐前竹，秋声拂簟凉。病加阴已久，愁觉夜初长。坐拾车前子，行看肘后方。无端忧食忌，开镜倍萎黄。	0
腊前雪里。几处梅梢初破蕊。年后江边。是处花开晚更妍。绝知春意。不耐愁何心与醉。更有难忘。宋玉墙头婉婉香。	0
楚云朝暮蔽前峰，佳节寻芳已半空。三日薰炉沈蕙绿，一星春火并榆红。文鳞对掷回塘水，贺燕交飞翠幕风。怅忆沈斋题句罢，碎英无响坠华桐。	0
牛牛尔何争，于此辄斗怒。长鞭闹儿童，大炬走翁妪。苍■八九子，骇立各四顾。何时解角归，茅舍江村暮。	0
花发三阳盛，香飘五柞深。素晖云积苑，红彩绣张林。落水随鱼戏，摇风映鸟吟。琼楼出高艳，玉辇驻浓阴。乱蝶枝开影，繁蜂蕊上音。鲜芳盈禁籞，布泽荷天心。	0
惟天丕冒，彪列九神。财成元化，阴骘下民。有酒斯旨，登荐苾芬。昭哉降鉴，茀禄来臻。	0
秋，七月，以兵部尙書盧耽同平章事，充山南東道節度使。	1
南枝淡伫无妖艳，蜡蕊羞黄。争似红妆。不假施朱弄晓光。雪融日暖琼肌腻，酒晕生香。桃脸相当。尤笑桃花混众芳。	0
苍潭枯海树。正雪窦高寒，水声东去。古意萧闲，问结庐人远，白云谁侣。贺监犹狂，还散迹、千岩风露。抱瑟空游，都是凄凉，此愁难语。莫趁江湖鸥鹭。怕太乙炉荒，暗消铅虎。投老心情，未归来何事，共成羁旅。布袜青鞋，休误入、桃源深处。待得重逢却说，巴山夜雨。	0
新羅王彥昇卒，子景徽立。	1
人若憎时我亦憎，逃名最要是无能。后生乞汝残风月，自作深林不语僧。	0
新知剑外朱兼阮，旧侣江边白与张。去国杜翁为客久，传诗韩老遇春忙。一年喜竞清明日，千里归从战伐场。山寺雪消云已暖，湖亭冰尽水生光。半生几见逢三雅，此举无辞略百觞。莫负高名兴苦叹，静中阅尽喜难忘。	0
秋，八月，丁未，命尙書删定郞濟陽蔡法度損益王植之集註舊律， 王植之集定張杜律見一百三十七卷齊武帝永明九年。濟，子禮翻。 爲梁律，仍命與尙書令王亮侍中王瑩尙書僕射沈約吏部尙書范雲等九人同議定。	1
揽辔驱驰始得閒，便陪五马访名山。恍如境出青霄外，真是身游碧落间。地辟天开非假凿，崖高壁立自成关。奇奇怪怪难名状，独荷元龙许附攀。	0
先皇歌舞地，今日未游巡。幽咽龙池水，凄凉御榻尘。随风秋树弃，对月老宫人。万事如桑海，悲来欲恸神。	0
吴越思君意易伤，别君添我鬓边霜。由来浙水偏堪恨，截断千山作两乡。	0
谢安舟楫风还起，梁苑池台雪欲飞。杳杳东山携汉妓，泠泠修竹待王归。	0
湖上青山只么閒，未须诗屋近山间。客边有酒身无事，日日一来湖上看。	0
远水流春色，回风送落晖。人趋双节近，马递百花归。山驿尝官酒，关城度客衣。从来赤管笔，提向幕中稀。	0
邓禹功曹器，马周令长才。叨临万室郡，骤致五风灾。大木行将拔，繁云黯不开。自知蒙闇极，民吏窃相咍。	0
玉清长生君，锡命青华房。上念神母言，下慰天八方。八方俱红尘，尘埃何迷茫。谁复念玉府，飞神登苍苍。	0
华轩不见马萧萧，廷尉门人久寂寥。朱槛翠楼为卜肆，玉栏仙杏作春樵。阶前雨落鸳鸯瓦，竹里苔封螮蝀桥。莫问此中销歇寺，娟娟红泪滴芭蕉。	0
袈裟影入禁池清，犹忆乡山近赤城。篱落罅间寒蟹过，莓苔石上晚蛩行。期登野阁闲应甚，阻宿山房疾未平。闻说又寻南岳去，无端诗思忽然生。	0
魏丞相泰遣酒泉胡安諾槃陀始通使於突厥。突厥本西方小國，姓阿史那氏，世居金山之陽，爲柔然鐵工。 使，疏吏翻；下同。李延壽曰：突厥，其先居西海之右，獨爲部落，蓋匈奴之別種也，姓阿史那氏。後爲鄰國所破，盡滅其族。有一兒，年且十歲，兵人見其小，不忍殺之，乃刖足斷臂棄澤中，有牝狼以肉飼之；及長，與狼交合，遂有孕焉。彼王聞此兒尙在，復遣殺之。使者見在狼側，幷欲殺狼。於時若有神物投狼於西海之東，落高昌國西北山；狼匿其中，遂生十男。男長，外託妻孕。其後各爲一姓；阿史那其一也，最賢，遂爲君長。故牙門建狼頭纛，示不忘本也。或云：突厥本平涼雜胡，姓阿史那氏。魏太武滅沮渠氏，阿史那以五百家奔柔然。世居金山之陽，爲柔然鐵工。金山形似兜鍪，借俗？號兜鍪突厥，突厥因以爲號。又曰：突厥之先出於索國，在匈奴之北。其部落大人曰阿謗步；兄弟七十人，其一曰伊質泥師都，狼所生也。此說雖殊，終狼種也。程大昌曰：金山，形如兜鍪。其俗謂兜鍪爲突厥，因以爲號。厥，九勿翻。 至其酋長土門，始強大， 酋，慈秋翻。長，知兩翻。 頗侵魏西邊。安諾槃陀至，其國人皆喜曰： 其國之下當更有國字，屬下句。 大國使者至，吾國其將興矣。	1
世有一般人，不恶又不善。不识主人公，随客处处转。因循过时光，浑是痴肉脔。虽有一灵台，如同客作汉。	0
神仙底事君知否，君若知兮求不苟。先且回头自揣量，须量瞒心方开口。神仙有术非不传，也要侬家有夙缘。若也人人皆会得，天机容易向人言。学道学仙须笃志，坚然一念无疑意。如是操心无始终，又道辨金将火试。你们心地荆棘多，善根才发便成魔。若能先合神仙意，己分无时也奈何。心地不明言行恶，做出事来须是错。自家无取他无求，思量何似当初莫。恁地思量本故然，且教自己故心坚。君看古今得事者，一片灵台必不然。未见志人须愿见，逢著人时心百变。何缘传授有易难，自是玄门未历鍊。问你如何不料量，自家穷达任穹苍。但且奈心依本分，人言有麝自然香。玉蟾本是山林客，寻个好心人难得。于今且趁草鞋壮，脸似桃红眼正黑。玉蟾你也好呆头，何似拂袖归去休。有可度人施设处，便还钟吕逞风流。无人知，独自去，白云千里不回顾。依前守取三脚铛，且把清风明月煮。	0
卷怀无与适，著冠试徐行。廊西小堂幽，丛篁杂荷声。吹衣怯风猛，帘垂一床横。坐馀忽屡叹，安閒吾半生。无端局官簿，随群觊浮荣。出入与日俱，何尝惠黎氓。今晨疾在告，反觉意气平。炉烟结复开，远度松梢明。晴久色愈耐，枝疏韵尤清。香去松不随，香来松不迎。倏然归太虚，无心计亏盈。一著要我决，岂在他人评。还寻鸥鹭伴，静乐乌可名。眼前俗物空，秋老共身轻。	0
向来北固萃群英，可但江山擅美名。秀气中间空畚筑，斯文今日遇权衡。歌成白雪传新唱，帆饱西风趣去程。会体使君珍重意，不专车马羡桓荣。	0
楼上寝，残月下帘旌。梦见秣陵惆怅事，桃花柳絮满江城，双髻坐吹笙。	0
事往人离，还似暮峡归云，陇上流泉。奈强分圆镜，枉断哀弦。常记酒阑歌畔，难忘月底花前。旧携手处，层楼朱户，触目依然。从来惯向，绣帏罗帐，镇效比翼纹鸳。谁念我、而今清夜，常是孤眠。入户不如飞絮，傍怀争及炉烟。这回休也，一生心事，为尔萦牵。	0
林叶润而密，莺语老犹娇。懒翁哪记生日，兀兀度昏朝。勘破富贫贵贱，参透死生寿夭，至竟本同条。胸次绝疑碍，物外自超遥。又何尝，贪七贵，慕三乔。溪山吾所自有，宜钓更堪樵。窃笑傍门小法，休觅驻颜大药，揠长只伤苗。造化大炉耳，愚智一齐销。	0
灯涩秋光静不眠，叶声身影客窗前。闲园露湿鸣蛩夜，急雨风吹落木天。城见远山应北岳，野多空地本南燕。明朝欲别忘形处，愁把离杯听管弦。	0
日轮浮动羲和推，东方一轧天门开。风神为我扫烟雾，四海荡荡无尘埃。	0
五月，桂陽太守章武王秀 義陽王望子河間王洪生子威，徙封章武，傳至孫，無嗣，河間王欽以子範之繼之。秀，範之子也。 及益州刺史司馬軌之謀反，伏誅。秀妻，桓振之妹也，故自疑而反。	1
岁事荒凉晚易悲，西风日夜弄寒威。秋来寡妇尤勤织，谁是行人未有衣。常恐衰颜随节换，空看落叶倚风飞。从来最是悲秋者，况是悲秋客未归。	0
不闭三天道，难回二子诚。露章招有感，裂帛喜为盟。神剑一日试，法灯千古明。内观当自悟，至理本无情。	0
献岁在商州，依然想旧游。前年捧玉册，此日对珠旒。御酒尧樽畔，仙韶舜殿头。自惭非贾傅，宣室讵重求。	0
肸蚃储灵，肃恭用币。锵洋导和，洪休允契。嘉气云蒸，浃于华裔。式荐坤珍，聿符明世。	0
宿酒朝来醉尚残，胸怀眊氉腹仍烦。牡丹坛上栏干脚，自刮霜毬衮舌端。	0
返照斜初彻，浮云薄未归。江虹明远饮，峡雨落馀飞。凫雁终高去，熊罴觉自肥。秋分客尚在，竹露夕微微。	0
冬，十一月，初令郡國舉孝廉各一人， 師古曰：孝，謂善事父母者；廉，謂淸廉有廉隅者也。 從董仲   舒之言也。	1
至德成无象，徽名避不居。期门弋猎绝，步辇宴游疏。钱列金釭暗，兵严武帐虚。蓬莱日晏仗，犹望驾宫车。	0
帝遣劉知俊姪嗣業持詔詣同州招諭知俊；知俊欲輕騎詣行在謝罪，弟知偃止之。楊師厚等至華州，知俊將聶賞開門降。 聶，尼輒翻，姓也。史炤曰：楚大夫食采於聶，因以爲氏。 知俊聞潼關不守，官軍繼至，蒼黃失圖，乙卯， 章：十二行本卯下有夜字；乙十一行本同；孔本同；張校同。 舉族奔岐。楊師厚至長安，岐兵已據城，師厚以奇兵並南山急趨，自西門入，遂克之。 並，步浪翻。按唐長安城十門，西南三門惟延平門近南山耳。長安旣丘墟之餘，且城大難守，使楊師厚不以奇兵入西門，岐兵亦不能久也。 庚申，以劉�權佑國留後。岐王厚禮劉知俊，以爲中書令。地狹，無藩鎭處之， 處，昌呂翻。 但厚給俸祿而已。 蹄涔不容尺鯉。爲劉知俊奔蜀張本。	1
矢人职司忧，为箭恐不精。精在利其镞，错磨锋镝成。插以青竹簳，羽之赤雁翎。勿言分寸铁，为用乃长兵。闻有狗盗者，昼伏夜潜行。摩弓拭箭镞，夜射不待明。一盗既流血，百犬同吠声。狺狺嘷不已，主人为之惊。盗心憎主人，主人不知情。反责镞太利，矢人获罪名。寄言控弦者，愿君少留听。何不向西射？西天有狼星。何不向东射？东海有长鲸。不然学仁贵，三矢平虏庭。不然学仲连，一发下燕城。胡为射小盗，此用无乃轻。徒沾一点血，虚污箭头腥。	0
六年帝行如摩陂，治許昌宮。 頁二二七七	1
春，正月，王僧辯發建康，承制使陳霸先代鎭揚州。 使陳霸先自京口代鎭揚州。	1
昆崙九层台，台上宫城峻。西母持地图，东来献虞舜。虞宫礼成后，回驾仙风顺。十二楼上人，笙歌沸天引。裴回扶桑路，白日生离恨。青鸟更不来，麻姑断书信。乃知东海水，清浅谁能问。	0
仙篆元非世俗书，笔端会把鬼神驱。当年笔迹今何在，洞客争传竹叶符。	0
天生蒸民，为之鼻口。美者可嚼，芬者可嗅。美必有恶，芬必有臭。我无天游，六凿交斗。骛而不返，跬步商受。伟哉先师，安此微陋。孟贲股栗，虎豹却走。眇然其身，中亦何有。我求至乐，千载无偶。执瓢从之，忽焉在后。	0
时雨初晴，诏书随至。邦人父老为君喜。十年江海始归来，祥曦殿里搀班对。日月开明，风云感会。切须稳上平戎计。天教慈母寿无穷，看君黄发腰金贵。	0
振武節度使李國昌，恃功恣橫， 橫，戶孟翻。 專殺長吏。 長，知丈翻。 朝廷不能平，徙國昌爲大同軍防禦使，國昌稱疾不赴。 史言沙陀跋扈，不待殺段文楚而後動於惡。	1
九月，癸酉，卓大會百僚，奮首而言曰：皇帝闇弱，不可以奉宗廟，爲天下主。今欲依伊尹霍光故事，更立陳留王，何如？ 更，工衡翻。 公卿以下皆惶恐，莫敢對。卓又抗言曰： 賢曰：抗，高也。 昔霍光定策，延年按劍。 事見二十四卷昭帝元平元年。 有敢沮大議，皆以軍法從事！ 沮，在呂翻。 坐者震動。尙書盧植獨曰：昔太甲旣立不明，昌邑罪過千餘，故有廢立之事。今上富於春秋，行無失德，非前事之比也。卓大怒，罷坐。將殺植，蔡邕爲之請， 坐，徂臥翻。爲，于僞翻。 議郞彭伯亦諫卓曰：盧尙書海內大儒，人之望也；今先害之，天下震怖。 怖，普布翻。 卓乃止，但免植官，植遂逃隱於上谷。卓以廢立議示太傅袁隗，隗報如議。	1
喜西园放钥。对燕寝香润，棠阴寒薄。东风夜来恶。禁烟时天气，莺啼花落。新晴共约。怕韶光、容易过却。把铜壶、缓浮金杯，禊游行乐。弦索。笙簧声里，还记兰房，正垂罗幕。初眠柳弱。梅如豆，玉如琢。向凤凰池上，鸳鸯影里，他年何啻紫橐。看流芳，继踵韦平，盛传巩洛。	0
淮水原同泗水流，东家便是孔家丘。千年源委诗书泽，一日风雷变化秋。劫火不能移突兀，子衿正合勉藏修。相魁自昔称吴蔡，衣钵相传未肯休。	0
庆诞长生宝殿中，非烟五色覆诸宫。酒为天禄资君寿，曲奏霓裳乐帝聪。悲翠帘前云气紫，珊瑚枝上雪花红。太平天子闻称贺，先喜年年过岁丰。	0
己丑，齊改鑄錢，文曰常平五銖。 五代志：齊文宣除魏永安五銖，改鑄常平五銖，重如其文，其錢甚貴，且制造甚精。	1
司都功曹張老上書請定齊律， 司都功曹，司州之功曹也。時都鄴，以鄴爲司州治所。按北齊主或居晉陽，不常居鄴也。 詔右僕射薛琡等取魏麟趾格，更討論損益之。 麟趾格，見一百五十八卷武帝大同七年。琡，昌六翻。	1
刚气纵横合，无人到所思。浮生看即易，至理杳难知。返覆因兴念，恒持入远期。孤云霄汉外，花见晚霜悲。	0
诗书有味嚼逾美，编简无花开自香。	0
八月，甲戌，魏趙王深卒。	1
元和九年秋，八月月上弦。我游悟真寺，寺在王顺山。去山四五里，先闻水潺湲。自兹舍车马，始涉蓝溪湾。手拄青竹杖，足蹋白石滩。渐怪耳目旷，不闻人世喧。山下望山上，初疑不可攀。谁知中有路，盘折通岩巅。一息幡竿下，再休石龛边。龛间长丈馀，门户无扃关。仰窥不见人，石发垂若鬟。惊出白蝙蝠，双飞如雪翻。回首寺门望，青崖夹朱轩。如擘山腹开，置寺于其间。入门无平地，地窄虚空宽。房廊与台殿，高下随峰峦。岩崿无撮土，树木多瘦坚。根株抱石长，屈曲虫蛇蟠。松桂乱无行，四时郁芊芊。枝梢袅青翠，韵若风中弦。日月光不透，绿阴相交延。幽鸟时一声，闻之似寒蝉。首憩宾位亭，就坐未及安。须臾开北户，万里明豁然。拂檐虹霏微，绕栋云回旋。赤日间白雨，阴晴同一川。野绿簇草树，眼界吞秦原。渭水细不见，汉陵小于拳。却顾来时路，萦纡映朱阑。历历上山人，一一遥可观。前对多宝塔，风铎鸣四端。栾栌与户牖，恰恰金碧繁。云昔迦叶佛，此地坐涅槃。至今铁钵在，当底手迹穿。西开玉像殿，白佛森比肩。斗薮尘埃衣，礼拜冰雪颜。叠霜为袈裟，贯雹为华鬘。逼观疑鬼功，其迹非雕镌。次登观音堂，未到闻栴檀。上阶脱双履，敛足升净筵。六楹排玉镜，四座敷金钿。黑夜自光明，不待灯烛然。众宝互低昂，碧佩珊瑚幡。风来似天乐，相触声珊珊。白珠垂露凝，赤珠滴血殷。点缀佛髻上，合为七宝冠。双瓶白琉璃，色若秋水寒。隔瓶见舍利，圆转如金丹。玉笛何代物，天人施祇园。吹如秋鹤声，可以降灵仙。是时秋方中，三五月正圆。宝堂豁三门，金魄当其前。月与宝相射，晶光争鲜妍。照人心骨冷，竟夕不欲眠。晓寻南塔路，乱竹低婵娟。林幽不逢人，寒蝶飞翾翾。山果不识名，离离夹道蕃。足以疗饥乏，摘尝味甘酸。道南蓝谷神，紫伞白纸钱。若岁有水旱，诏使修蘋蘩。以地清净故，献奠无荤膻。危石叠四五，?嵬欹且刓。造物者何意，堆在岩东偏。冷滑无人迹，苔点如花笺。我来登上头，下临不测渊。目眩手足掉，不敢低头看。风从石下生，薄人而上抟。衣服似羽翮，开张欲飞鶱。??三面峰，峰尖刀剑攒。往往白云过，决开露青天。西北日落时，夕晖红团团。千里翠屏外，走下丹砂丸。东南月上时，夜气青漫漫。百丈碧潭底，写出黄金盘。蓝水色似蓝，日夜长潺潺。周回绕山转，下视如青环。或铺为慢流，或激为奔湍。泓澄最深处，浮出蛟龙涎。侧身入其中，悬磴尤险艰。扪萝蹋樛木，下逐饮涧猿。雪迸起白鹭，锦跳惊红鳣。歇定方盥漱，濯去支体烦。浅深皆洞彻，可照脑与肝。但爱清见底，欲寻不知源。东崖饶怪石，积甃苍琅玕。温润发于外，其间韫玙璠。卞和死已久，良玉多弃捐。或时泄光彩，夜与星月连。中顶最高峰，拄天青玉竿。??上不得，岂我能攀援。上有白莲池，素葩覆清澜。闻名不可到，处所非人寰。又有一片石，大如方尺砖。插在半壁上，其下万仞悬。云有过去师，坐得无生禅。号为定心石，长老世相传。却上谒仙祠，蔓草生绵绵。昔闻王氏子，羽化升上玄。其西晒药台，犹对芝朮田。时复明月夜，上闻黄鹤言。回寻画龙堂，二叟鬓发斑。想见听法时，欢喜礼印坛。复归泉窟下，化作龙蜿蜒。阶前石孔在，欲雨生白烟。往有写经僧，身静心精专。感彼云外鸽，群飞千翩翩。来添砚中水，去吸岩底泉。一日三往复，时节长不愆。经成号圣僧，弟子名杨难。诵此莲花偈，数满百亿千。身坏口不坏，舌根如红莲。颅骨今不见，石函尚存焉。粉壁有吴画，笔彩依旧鲜。素屏有褚书，墨色如新乾。灵境与异迹，周览无不殚。一游五昼夜，欲返仍盘桓。我本山中人，误为时网牵。牵率使读书，推挽令效官。既登文字科，又忝谏诤员。拙直不合时，无益同素餐。以此自惭惕，戚戚常寡欢。无成心力尽，未老形骸残。今来脱簪组，始觉离忧患。及为山水游，弥得纵疏顽。野麋断羁绊，行走无拘挛。池鱼放入海，一往何时还。身著居士衣，手把南华篇。终来此山住，永谢区中缘。我今四十馀，从此终身闲。若以七十期，犹得三十年。	0
丁卯，命秦王世民齊王元吉討黑闥。	1
白发无凭吾老矣，青春不再汝知乎。年将弱冠非童子，学不成名岂丈夫。幸有明窗群净几，何劳凿壁与编蒲。功成欲自殊头角，记取韩公训阿符。	0
手种悲陈事，心期玩物华。柳飞彭泽雪，桃散武陵霞。枳嫩栖鸾叶，桐香待凤花。绶藤萦弱蔓，袍草展新芽。学植功虽倍，成蹊迹尚赊。芳年谁共玩，终老邵平瓜。	0
四顾水光无际，自操一叶轻舟。天阔冰轮欲堕，短桡犹在中流。	0
喜逐刍荛禁苑东，舜弦调处剩薰风。戎葵学得宫衣缬，不作人间锦样红。	0
六月，以盧龍留後張公素爲節度使。	1
高门寒沼水连云，鹭识朱衣傍主人。地肺半边晴带雪，天街一面静无尘。朝回座客酬琴价，衙退留僧写鹤真。从此几迁为计相，蓬莱三刻奏东巡。	0
嬖人排孟子，通国诮匡章。内省倘不疚，青蝇徒自忙。	0
劉�至潼關東，獲劉知俊伏路兵藺如海等三十人，釋之使爲前導。 劉知俊旣得潼關，於關外沿路伏兵以候望，劉鄩反得而用之以爲鄕導。史炤曰：藺，姓也，其先韓獻子玄孫曰康，食采於藺，因氏焉。 劉知浣迷失道，盤桓數日，乃至關下，關吏納之。如海等繼至，關吏不知其已被擒，亦納之。 被，皮義翻。 �兵乘門開直進，遂克潼關，追及知浣，擒之。癸丑，帝至陝。 陝，式冉翻。	1
忠谋衮衮要须殚，几度敷陈舌本乾。夜半会思前席对，天遥毋使此心阑。	0
老树今踰七十霜，冰魂玉骨自孤芳。大家扶起摧残后，此是吾家召伯棠。	0
莫见凌风飘粉箨，须知碍石作盘根。细看枝上蝉吟处，犹是笋时虫蚀痕。月送绿阴斜上砌，露凝寒色湿遮门。列仙终日逍遥地，鸟雀潜来不敢喧。	0
缙云江外郡，封略古瓯中。早被唐虞化，已成邹鲁风。剖符曾出守，解榻值名公。失意嗟场藿，缄书附塞鸿。掷金才少敌，泣玉恨还同。后夜蓬山宿，知君必荐雄。	0
霜前不落第二，糟馀也复无双。一腹金相玉质，两螯明月秋江。	0
我老思为漫浪翁，暂来却恨去匆匆。山头日色赤如血，照映川原草木红。	0
二月，己巳朔，日有食之。	1
初，齊有術士言亡高者黑衣，故高祖每出，不欲見沙門。顯祖在晉陽，問左右：何物最黑？對曰：無過於漆。帝以上黨王渙於兄弟第七，使庫直都督破六韓伯昇之鄴徵渙。渙至紫陌橋，殺伯昇而逃，浮河南渡；至濟州，爲人所執，送鄴。 黑者，宇文戎衣也。齊顯祖乃因此以殺其弟，何異秦以亡秦者胡而伐匈奴，唐太宗以代唐者武氏而殺李君羨。濟，子禮翻。	1
癸卯，突厥寇代州， 厥，九勿翻。 總管李大恩遣行軍總管王孝基拒之，舉軍皆沒。甲辰，進圍崞縣。 崞縣屬代州。崞，音郭。 乙巳，王孝基自突厥逃歸，李大恩衆少， 少，詩沼翻。 據城自守，突厥不敢逼，月餘引去。	1
永嘉三年己巳三○九	1
念远坐西阁，华池涵月凉。书回秋欲尽，酒醒夜初长。露白莲衣浅，风清蕙带香。前年此佳景，兰棹醉横塘。	0
北里南邻尽往还，那知有客住云间。相过肯作乡人面，问讯春溪两岸山。	0
昔事堪追咎，斯人亦寡谋。臧仓君侧毁，赵孟死前偷。直笔空料理，忠臣遂隐忧。只应贻后世，三叹废缇油。	0
魏丞相泰以齊主稱帝，帥諸軍討之。 帥，讀曰率；下同。 以齊王廓鎭隴右，徵秦州刺史宇文導爲大將軍都督二十三州諸軍事，屯咸陽，鎭關中。	1
不到东湖便十年，短篷还得泛霜天。千林脱叶风如剪，万里无云月满弦。照影婆娑吾老矣，可人潇洒故依然。敲门款语僧窗夜，挑尽寒灯久不眠。	0
秋水明川路，轻舟转石圻。霜多山橘熟，寒至浦禽稀。飞席乘风势，回流荡日晖。昼行疑海若，夕梦识江妃。野霁看吴尽，天长望洛非。不知何岁月，一似暮潮归。	0
炼汞烧铅四十年，至今犹在药炉前。不知子晋缘何事，只学吹箫便得仙。	0
鸞遣平西將軍王廣之襲南兗州刺史安陸王子敬。廣之至歐陽， 歐陽，今眞州閘卽其地也。 遣部將濟陰陳伯之先驅。 將，卽亮翻。濟，子禮翻。 伯之因城開，獨入，斬子敬。	1
人言下江疾，君道下江迟。五月江路恶，南风惊浪时。应知近家喜，还有异乡悲。无奈孤舟夕，山歌闻竹枝。	0
遥望黄袍赭色鲜，微臣先已立钧天。褥旁跪接金杯酒，衣上浓熏宝篆烟。阊阖才回红曲盖，琐扉亟骤锦鞍鞯。今晨特为君王霁，羽仗方停又沛然。	0
飞霞半缕。收尽一天风和雨。可惜黄昏。残角疏钟要断魂。双鱼传信。只道横塘消息近。心事悠悠。同向春风各自愁。	0
八月，庚午，詔司馬昭加號大都督，奏事不名，假黃鉞。癸酉，以太尉司馬孚爲太傅。九月，以司徒高柔爲太尉。	1
上以中山王焉，郭太后少子，太后尤愛之，故獨留京師，至是始與諸王俱就國，賜以虎   賁官騎， 賢曰：漢官儀：騶騎，王家名官騎。余據焉傳，時賜以北軍胡騎百人，便兵善射。騶，側尤翻。 恩寵尤厚，獨得往來京師。帝禮待陰郭，每事必均，數受賞賜， 數，所角翻；下同。 恩寵俱渥。	1
旌旂翻，疑有无。日惨变，神在涂。飞赤篆，诉阊阖。走阴符，行羽檄，万灵集兮。	0
夏，四月， 章：甲十一行本月下有庚戌二字；乙十一行本同；孔本同；張校同。 賜大將軍昭袞冕之服，赤舃副焉。 九錫之漸也。	1
千年成败事悠悠，独眺川原满目秋。底处归航来远浦，何人吹笛倚高楼。山和叠叠寒云迥，水带潇潇暮雨流。回首故家零落尽，樽前谁与语离愁。	0
帝烛荧煌下九天，蓬莱宫晓玉炉烟。无央鸾凤随金母，来贺熏风一万年。	0
一生风月供惆怅，到处烟花恨别离。止竟多情何处好，少年长抱少年悲。	0
名在洪钧上，身游绿野中。社方娱白傅，城遽闭滕公。国势关轻重，君恩著始终。堪嗟典刑尽，群木刺寒空。	0
千顷东湖风月中，去年厌看藕花红。可惊云水将身远，不得琴书与子同。四海人才尊一老，百年门户到三公。传家报国诸君事，心地勤收汗马功。	0
裴行儉軍于代州之陘口， 卽鴈門之陘嶺關口。陘，音刑。 多縱反間，由是阿史那伏念與阿史德溫傅浸相猜貳。伏念留妻子輜重於金牙山， 突厥之初，建牙於金山，其後分爲東西突厥，凡建牙之地，率謂之金牙山。蘇定方直抵金牙山擒賀魯，此西突厥可汗所居之金牙山也。裴行儉遣程務挺等掩金牙山，取伏念妻子，此東突厥可汗所居之金牙山也。可汗所居，謂之金帳，故亦以金牙言之。間，古莧翻；下同。重，直龍翻；下同。 以輕騎   襲曹懷舜。行儉遣裨將何迦密自通漠道，程務挺自石地道掩取之。 騎，奇寄翻。將，卽亮翻；下同。迦，居牙翻，又居伽翻。 伏念與曹懷舜約和而還，比至金牙山， 還，從宣翻。比，必利翻。 失其妻子輜重，士卒多疾疫，乃引兵北走細沙，行儉又使副總管劉敬同程務挺等將單于府兵追躡之。伏念請執溫傅以自效，然尙猶豫，又自恃道遠，唐兵必不能至，不復設備。 走，音奏。躡，泥輒翻。復，扶又翻。單，音蟬。 敬同等軍到，伏念狼狽，不能整其衆，遂執溫傅，從間道詣行儉降。候騎吿以塵埃漲天而至，將士皆震恐，行儉曰：此乃伏念執溫傅來降，非他盜也。然受降如受敵，不可無備。乃命嚴備，遣單使迎前勞之。少選， 間，古莧翻。降，戶江翻；下同。騎，奇寄翻。使，疏吏翻。勞，力到翻。少選，猶言少頃也。 伏念果帥酋長縛溫傅詣軍門請罪。 帥，讀曰率。酋，慈由翻。長，知兩翻。 行儉盡平突厥餘黨，以伏念溫傅歸京師。 厥，九勿翻。	1
吳劉信遣其將張宣等夜將兵三千襲楚將張可求於古亭，破之；又遣梁詮等 章：十二行本等下有將兵二字；乙十一行本同；孔本同；張校同。 擊吳越及閩兵，二國聞楚兵敗，俱引歸。 虔州之勢孤矣。詮，且緣翻。	1
詔流覺於蘄州，延魯於舒州。知制誥會�徐鉉史館脩撰韓熙載上疏曰：覺延魯罪不容誅，但齊丘延己爲之陳請， 蘄，渠希翻。會，工外翻。爲，于僞翻。 故陛下赦之。擅興者不罪，則疆埸有生事者矣；喪師者獲存，則行陳無效死者矣。 無詔旨而擅發兵，謂之擅興，厥罪死。埸，音亦。   喪，息浪翻。行，戶剛翻。陳，讀曰陣。 請行顯戮以重軍威。不從。	1
林邑王范陽邁寇日南九德諸郡。 沈約曰：九德郡故屬九眞，孫吳分立九德郡，隋唐爲驩州。	1
泉本无贪人自清，何须一酌始忘情。回车胜母君知否，见说曾参亦好名。	0
溪色如蓝照舳舻，越王金璧献姑苏。馆娃宫里长高枕，不觉舟师到国都。	0
清光此夜中，万古望应同。当野山沈雾，低城树有风。花宫纷共邃，水府皓相空。遥想高楼上，唯君对庾公。	0
二年癸丑前六八	1
风光莫占少年家，白发殷勤最恋花。今日颠狂任君笑，趁愁得醉眼麻茶。	0
人世罪冤知底数。前程不是无冥府。争似静焚香一炷。无行住。声声称念弥陀父。罪业尽消生有处。弥陀愿力堪凭据。十念一心存旦暮。西方路。功成足步红莲去。	0
燕居九见岁华周，晚得湖湘斗大州。	0
或告文昌右丞周興與丘神勣通謀，太后命來俊臣鞫之，俊臣與興方推事對食，謂興曰：囚多不承，當爲何法？興曰：此甚易耳！ 易，以豉翻。 取大甕，以炭四周炙之，令囚入中，何事不承！俊臣乃索大甕，火圍如興法， 索，山客翻。 因起謂興曰：有內狀推兄，請兄入此甕！興惶恐叩頭伏罪。法當死，太后原之，二月，流興嶺南，在道，爲仇家所殺。	1
闲乘石罅船，又到浙江边。回向初心地，皈依古洞天。成丹呼鹤舞，喷酒起龙眠。雨意偏留客，杯茶定宿缘。	0
十一月，癸未朔，易定節度使柳公濟奏攻李同捷堅固寨，拔之； 同捷築寨於滄州西，以抗官軍，以堅固爲名。 又破其兵於寨東。時河南北諸軍討同捷久未成功，每有小勝，則虛張首虜以邀厚賞，朝廷竭力奉之，江淮爲之耗弊。	1
但了官中事，都无俸外钱。妙年能尔尔，晚节更须坚。	0
漫浪江头，三听秋砧，一登故台。望烟芜莽苍，令人目断，风樯掀舞，何日眉开。把酒新亭，围棋别墅，老气当时何壮哉。江东事，百年无恙，全是时才。纷然竞付轻埃。还水绕赏心东向淮。叹阿奴侪辈，因人碌碌，乃翁材略，馀地恢恢。凤阙天高，鹭洲潮落，约取白鸥归去来。阑干外，英雄陈迹，一醁琼杯。	0
詔拜營陽王母張氏爲營陽太妃。	1
雨溟溟，风泠泠，老松瘦竹临烟汀。空江冷落野云重，村中鬼火微如星。夜惊溪上渔人起，滴沥篷声满愁耳。子规叫断独未眠，罨岸春涛打船尾。	0
長民弟輔國大將軍黎民說長民曰： 說，輸芮翻。 劉氏之亡，亦諸葛氏之懼也，宜因裕未還而圖之。長民猶豫未發，旣而歎曰：貧賤常思富貴，富貴必履危機。今日欲爲丹徒布衣，豈可得邪！ 長民，琅邪陽都人，僑居丹徒。 因遺冀州刺史劉敬宣書曰：盤龍狠戾專恣，自取夷滅。 遺，于季翻。劉毅，小字盤龍。 異端將盡，世路方夷，富貴之事，相與共之。敬宣報曰：下官自義熙以來，忝三州七郡， 敬宣自北還，拜晉陵太守，遷江州，鎭尋陽，兼領郡事，徵拜宣城內史，領襄城太守，遷鎭蠻護軍，安豐太守，梁國內史，又遷靑州刺史，尋改冀州。 常懼福過災生，思避盈居損。富貴之旨，非所   敢當。且使以書呈裕，裕曰：阿壽故爲不負我也。 敬宣，字萬壽，故裕稱之曰阿壽。	1
官崇真是帝王师，八十归休亦未迟。不似孔光辞位日，早于姜望出封时。仪形昔已图麟阁，稿草今应集凤池。故府诸僚终有愧，甘陵犹欠纪功碑。	0
稽山佳趣胜蓬瀛，橘里渔樵画不成。我欲鉴湖分一曲，烦君先与白鸥盟。	0
幽人井臼两山间，邻里樵渔尽往还。兴发登临穷眼界，江南秀色碧云鬟。	0
湘江舞罢忽成悲，便脱蛮靴出绛帷。谁是蔡邕琴酒客，魏公怀旧嫁文姬。	0
三朝钦母训，四海被仁风。仓卒垂帘政，艰难取日功。仙游暌懿范，孝慕惨皇衷。寝隧休华饰，灵輀必返嵩。	0
嗟我明年是七旬，此生能见几番春。凭谁为补青天漏，放出春光处处新。	0
吳廬江公濛有材氣，常歎曰：我國家而爲他人所有，可乎！徐溫聞而惡之。 爲濛見殺張本。惡，烏路翻。	1
以高密王略爲征南大將軍，都督荆州諸軍事，鎭襄陽；南陽王模爲征西大將軍，都督秦雍梁益諸 章：甲十一行本諸上有四州二字；乙十一行本同；孔本同；張校同。 軍事，鎭長安；東燕王騰爲新蔡王，都督司冀二州諸軍事，仍鎭鄴。 去年騰自幷州徙鎭鄴。	1
甲午，魏主詣道壇受圖籙。 寇謙之之遺敎也。	1
彼此无消息，所思江汉遥。转闻多患难，甚说远相招。老至何悲叹，生知便寂寥。终期踏松影，携手虎溪桥。	0
幽人睡足芭蕉雨，独岸纶巾几案凉。谁和薰风来殿阁，不知陋巷有羲皇。	0
三百六十日，日日醉如泥。虽为李白妇，何异太常妻。	0
毡毳年来亦甚都，时时鴃舌问三苏。那知老病浑无用，欲向君王乞镜湖。	0
生前喜作死规模，强把冠裳束幻躯。儿辈对人抛好语，吾家南极老人图。	0
议郎座上识郎君，窃意趋庭有异闻。客屦今无同辈在，书灯昔与长公分。虫冰寒暑余侵耄，萤雪光阴子尚勤。见说架签犹万卷，肯将浊臭博清芬。	0
独眠客，夜夜可怜长寂寂。就中今夜最愁人，凉月清风满床席。	0
河東將王權馬彙引兵歸太原。 將，卽亮翻。彙，于貴翻。權彙入援見上卷上年。以上幸山南，聲問   不接，故引兵歸。史言馬燧怠於勤王。	1
一觉落天梦，遂吟招隐诗。携家异乡去，变服散人为。郿坞云开后，圭峰月上时。清秋此高兴，琴酒问同谁。	0
陳霸先脩崎頭古城，徙居之。 崎，渠希翻。曲岸曰崎。九域志：南安軍治大庾縣，古南野也，有南康古城，又有峽頭鎭。	1
恍看滟滟紫金幢，日脚横澜万褶光。吹到槛边争荡激，直疑身似水仙王。	0
蠲吉辰，荐明廷。祇中坛，宾万灵。醮祠寿宫礼太一，东祀天孙西太室。灵芝宝鼎胙元封，亲郊雍畤回中峰。中峰绝崄天所划，百神驱道平如席。云髾秀革高拂空，翠辇玉鸾鸣霹雳。试凭萧关望朔方，月支稽首楼兰降。复朝独鹿狩鸣泽，芬树羽林归建章。建章壁门春昼永，井干泰液多游幸。千秋万岁奈乐何，几度鸾旗出安定。	0
家近闽南。三姑姊妹，秀揖仙岩。须女精神，玉卮标格，谪下尘凡。他时佳婿成双，红丝应牵第三。倚看樽前，团栾六子，三女三男。	0
丙申，以用度稍充，初給百官全俸。 唐自廣明喪亂以來，百官俸料額存而已，至是復全給。	1
巴之水泠泠，青山复成围。含晖排户来，颇若有所思。谓云为无心，终日长不飞。谓草非有情，盍为乎忘归。凡物各有系，余岂縻于斯。俯川观鱼泳，仰空看鹏垂。一笑有会心，钓弋何所施。	0
吐蕃寇永壽。 吐，從暾入聲。永壽縣，屬邠州，古豳地，漢爲漆縣；唐武德分新平置永壽。	1
汉纲久陵迟，国柄授权室。中兴得英主，威明戒前失。三公经邦手，吏事困精覈。功臣欲图全，犹不任以职。矧兹故人分，义等天伦戚。卓哉子陵心，秉哲固前识。投身豢名爵，岂得枉寻尺。万钟虽云富，樊雉非予匹。石濑清且泚，苍崖耸而直。投竿事幽寻，钓水鲜可食。羊裘御冬温，衮绣未云益。三旌屠羊肆，义在不吾易。用舍各有趣，高风亘今昔。	0
火树银花合，星桥铁锁开。暗尘随马去，明月逐人来。游伎皆秾李，行歌尽落梅。金吾不禁夜，玉漏莫相催。	0
首夏木阴薄，清和自一时。笋抽八九尺，荷生三四枝。新服裁蝉翼，旧扇拂蛛丝。莎径热未剧，晨昏往来宜。	0
六月，乞伏公府弑河南王乾歸， 公府，國仁之子也，以不得立，故行弒逆。 幷殺其諸子十餘人，走保大夏。 夏，戶雅翻；下同。 平昌公熾磐遣其弟廣武將軍智達揚武將軍木弈干帥騎三千討之；以其弟曇達爲鎭京 嚴：京改東。 將軍，鎭譚郊， 乞伏都譚郊，自謂爲京師，故置鎭京將軍以鎭之。帥，讀曰率。騎，奇寄翻；下同。曇，徒含翻。 驍騎將軍婁機鎭苑川。 驍，堅堯翻。 熾磐帥文武及民二萬餘戶遷于枹罕。	1
江浙闻人马少伊，识公因诵雪窗诗。交驰刺字休嫌阻，一见人生自有期。城郭村翁谁问我，亲王娇客罕如斯。鸡声风雨相望处，情致先多会面时。	0
坐爱青草上，意含沧海滨。渺渺独见水，悠悠不问人。镜浪洗手绿，剡花入心春。虽然防外触，无奈饶衣新。行当译文字，慰此吟殷勤。	0
禁庭春昼，莺羽披新绣。百草巧求花下斗，祗赌珠玑满斗。日晚却理残妆，御前闲舞霓裳。谁道腰肢窈窕，折旋笑得君王。	0
饱食南荣曝昼曦，小星联影入枯棋。座宾只待王郎至，为判南风不竞时。	0
嚼得菜根断，诗寒骨更臞。爱民心雪白，报国鬓霜枯。仕久衣长破，归来屋亦无。全家寄僧舍，冰冻折吟须。	0
南康王會理以建康空虛，與太子左衞將軍柳敬禮西鄕侯勸東鄕侯勔 勔，彌兗翻。 謀起   兵誅王偉。安樂侯乂理出奔長蘆， 今眞州六合縣有長蘆鎭及長蘆寺。淳熙十二年，徙寺於滁口山之東。張舜民曰：長蘆鎭在滁河西南。 集衆得千餘人。建安侯賁中宿世子子邕知其謀， 中宿世子，中宿侯之世子也。沈約曰：中宿，漢舊縣，屬南海郡，吳度屬始興郡。 以吿偉。偉收會理敬禮勸勔及會理弟祁陽侯通理，俱殺之。 沈約曰：祁陽縣，吳立，屬零陵郡。考異曰：典略云：十二月癸未，建安侯賁等告會理，梁帝紀：十月壬寅，景害會理。今從太淸紀。 乂理爲左右所殺。錢塘褚冕，以會理故舊，捶掠千計， 捶，止蘂翻。掠，音亮。 終無異言。會理隔壁謂之曰：褚郞，卿豈不爲我致此？ 爲，于僞翻。 卿雖忍死明我，我心實欲殺賊！冕竟不服，景乃宥之。勸，昺之子；賁，正德之弟子；子邕，憺之孫也。 昺，音丙。憺，徒敢翻，又徒濫翻。	1
危全諷在象牙潭，營栅臨溪，亙數十里。 亙，居鄧翻。 庚辰，周本隔溪布陳， 陳，讀曰陣。 先使羸兵嘗敵； 羸，倫爲翻。嘗，試也。 全諷兵涉溪追之，本乘其半濟，縱兵擊之；全諷兵大潰，自相蹂藉， 蹂，忍久翻，又如又翻。藉，慈夜翻。 溺水死者甚衆，本分兵斷其歸路， 斷，音短。 擒全諷及將士五千人。乘勝克袁州，執刺史彭彥章，進攻吉州。 九域志：袁州南至吉州三百一十五里。 歙州刺史陶雅使其子敬昭及都指揮使徐章將兵襲饒信，信州刺史危仔倡請降， 唐僖宗中和二年，危全諷   據撫州，仔倡據信州，至是皆亡。 饒州刺史唐寶棄城走。行營都指揮使米志誠都尉呂師造等敗苑玟於上高。 敗，補邁翻。 吉州刺史彭玕帥衆數千人奔楚， 唐昭宗天祐三年彭玕附楚。 楚王殷表玕爲郴州刺史， 郴，丑林翻。 爲子希範娶其女。 爲，于僞翻。 淮南以左先鋒指揮使張景思知信州，遣行營都虞候骨言將兵五千送之。 骨，姓也。唐初有骨儀。 危仔倡聞兵至，奔吳越，吳越王鏐以仔倡爲淮南節度副使，更其姓曰元氏。 歐史十國世家曰：錢鏐惡危姓，更之曰元。更，工衡翻。 危全諷至廣陵，弘農王以其嘗有德於武忠王，釋之，資給甚厚。 楊行密諡武忠。時淮南諸將議曰：昔先王攻趙鍠，全諷屢饟給吾軍。乃釋之。 八月，虔州刺史盧光稠以州附于淮南。於是江西之地盡入於楊氏。光稠亦遣使附於梁。	1
敦牂开岁斗回杓，共庆元正视朔朝。仗下法官陈禹会，宴开平乐奏虞韶。北邦肤使星持节，近侍词臣颂献椒。共效华封人吉语，勤勤三请祝唐尧。	0
年来年去只艰危，春半尧山草尚衰。四海清平耆旧见，五陵寒食小臣悲。烟销井邑隈楼槛，雪满川原泥酒卮。拭尽贾生无限泪，一行归雁远参差。	0
馬燧等諸軍屯于漳濱。田悅遣其將王光進築月城以守長橋， 長橋，在漳水上。月城，兩頭抱河，形如半月。 諸軍不得渡。燧以鐵鎖連車數百，實以土囊，塞其下流， 乘，繩證翻。塞，悉則翻。按新書，燧於長橋下流以土囊遏之。 水淺，諸軍涉渡。時軍中乏糧，悅等深壁不戰。燧命諸軍持十日糧，進屯倉口，與悅夾洹水而軍。 洹，于元翻。洹水與漳水分流，又在漳水之東。 李抱眞李艽問曰：糧少而深入，何也？燧曰：糧少則利速戰，今三鎭連兵不戰， 三鎭，謂魏博淄靑成德。艽，居包翻。少，始紹翻。 欲以老我師；我若分軍擊其左右，悅必救之，則我腹背受敵，戰必不利。故進軍逼悅，所謂攻其所必救也。 兵法有是言。 彼苟出戰，必爲諸君破之。 爲，于僞翻。 乃爲三橋逾洹水，日往挑戰， 挑，徒了翻。 悅不出。燧令諸軍夜半起食，潛師循洹水直趨魏州， 令，力正翻。趨，逡喩翻。 令曰：賊至，則止爲陳。 陳，讀曰陣；下結陳同。 留百騎擊鼓鳴角於營中，仍抱薪持火，俟諸軍畢發，則止鼓角匿其旁；俟悅軍畢渡，焚其橋。軍行十里所，悅聞之，帥淄靑成德步騎四萬踰橋掩其後， 騎，奇寄翻。帥，讀曰率。 乘風縱火，鼓譟而進。 譟，則竈翻。 燧按兵不動，先除其前草莽百步爲戰場，結陳以待之，募勇士五千餘人爲前列。悅軍至，火止，氣衰，燧縱兵擊之，悅軍大敗。神策昭義河陽軍小卻， 神策，李晟軍。昭義，李抱眞軍。河陽，李艽軍。 見河   東軍捷，還鬭，又破之。 還，從宣翻，又音如字。 追奔至，三橋已焚， 三橋，卽在洹水上者。 悅軍亂，赴水溺死不可勝紀，斬首二萬餘級，捕虜三千餘人，尸相枕藉三十餘里。 勝，音升。枕，職任翻。藉，慈夜翻。考異曰：實錄：閏月庚戌，馬燧等破田悅於洹水。按舊馬燧傳：洹水之戰，李惟岳救兵與田悅兵猶連營相拒。又燕南記：惟岳見悅在圍，故謀歸順。然則洹水戰必在惟岳死前，實錄誤也。燕南記又曰：燧與抱眞雖頻破悅，聞李納助軍到，乃駐軍候勢，畫必取之計，去悅軍三十里下營，夜坐帳中，使心手人潛領悅兵及小將等五十餘人立帳外。燧因矯與兵馬衙官已下高語曰：昨日所以頻破田悅兵馬者，蓋偶然之事，本亦不料有此勝也。看悅兵雖敗，其將健，皆能死戰，亦天下之強敵矣。今更得李納兵助，其勢不小。我雖頻利，利則有鈍。他日田悅更戰，大將必須審看便宜。如悅直進，不可當鋒耳。悅帳外兵將往往共聞燧語，良久曰：昨日陣上獲得田悅將健，所由領過！旣至，燧大罵曰：田悅小賊，菽麥未分，敢肆猖狂，妄動兵馬。你有何所解，與我相敵！汝皆不自由，被驅入陳，又何過也！今矜汝放去。兵等大歡叫，拜謝而去，具燧前後言見悅。悅召大將喜而謂曰：馬燧放言懼我，對人罵我，此可知矣，吾再戰必捷也。又恃李納助軍新到，乃引兵出洹水又陳。燧先伏兵要處，佯不勝，引退。悅使兵盡出逐燧，燧引至伏兵處，伏兵齊發，橫截悅軍兩段，與抱眞縱兵擊之，大破悅軍三萬餘人。今從馬燧傳。	1
一帘翠雨柳生烟，金屋无人理管弦。春去啼莺留不住，随花飞过别秋千。	0
幸分微禄养闲身，杖策登高拟令辰。贫愧减员招酒伴，闲多债数得诗人。不辞眼见黄花旧，却恐花惊白发新。人道二疏贤父子，我疑文采是天伦。	0
苍苍楚色水云间，一醉春风送尔还。何处乡心最堪羡，汝南初见洛阳山。	0
飘飘随晚浪，杯影入鸥群。岸冻千船雪，岩阴一寺云。夜灯江北见，寒磬水西闻。鹤岭烟霞在，归期不羡君。	0
碧霄已觉少微明，帝所行看召老成。好梦谩依淮水去，秋风空见雪山轻。衣冠几许披云雾，父老于今识弟兄。黄阁他年开月旦，想公终不解忘情。	0
归童返老超升界，正定威仪勿懈怠。开闭善能若苦勤，奋迅光阴同一泰。	0
湖上凉风早，双峰月色秋。遥知秣陵令，今夜在西楼。别叶萧萧下，含霜处处流。如何共清景，异县不同游。	0
義康欲以劉斌爲丹楊尹， 斌，音彬。 言次，啓上陳其家貧。言未卒， 卒，子恤翻。 上曰：以爲吳郡。後會�太守羊玄保求還， 會，工外翻。 義康又欲以斌代之，啓上曰：羊玄保求還，不審以誰爲會�？上時未有所擬，倉猝曰：我已用王鴻。自去年秋，上不復往東府。 史言帝已疏忌義康，而義康貪戀權勢，惑於附麗者，不能引退。復，扶又翻；下同。	1
邻境诸侯同舍郎，芷江兰浦恨无梁。秋风门外旌旗动，晓露庭中橘柚香。玉簟微凉宜白昼，金笳入暮应清商。骚人昨夜闻鶗鴂，不叹流年惜众芳。	0
秋生列岫云尤薄，泉漱悬崖路更悭。	0
同执群方至，因山十月催。永违天日表，空有肺肝摧。帐殿流苏卷，铃歌薤露哀。宫中垂晓轫，西去不更回。	0
朝回鸣橹下东流，人自承明向越州。印绶光华将过里，江山萧洒去迎秋。香销琐闼成新梦，云映蓬莱识旧游。须体圣心图任切，鉴湖虽好莫淹留。	0
詔右僕射劉孝 章：甲十一行本孝作延；乙十一行本同；孔本同；張校同；退齋校同。 孫使荆江二州，旌別枉直， 使，疏吏翻。別，彼列翻。 就行誅賞；且分割二州之地，議更置新州。 由是遂分荆湘江豫之地置郢州。	1
孤山数幅古名画，著在暗香疏影边。不是逋仙有梅癖，梅花清韵似逋仙。	0
農部將谷會歸說農曰： 說，輸芮翻。 城中之人，皆涉珪參合所殺者父兄子弟，泣血踊躍，欲與魏戰，而爲衞軍所抑。 慕容麟爲衞大將軍，故稱之爲衞軍。 今聞主上當北遷，皆曰：得慕容氏一人奉而立之，以與魏戰，死無所恨。大王幸而留此，以副衆望，擊退魏軍，撫寧畿甸，奉迎大駕，亦不失爲忠臣也。農欲殺歸而惜其材力，謂之曰：必如此以望生，不如就死！ 農隆皆   號爲有智略，而所見類如此。天之廢燕，智者失其智矣。	1
佛迹空在兹，佛心无处所。寻迹以求之，似学邯郸步。	0
情人南楚别，复咏在原诗。忽此嗟歧路，还令泣素丝。风波朝夕远，音信往来迟。好去扁舟客，青云何处期。	0
从军古云乐，谈笑青油幕。灯明夜观棋，月暗秋城柝。羁客方寂历，惊乌时落泊。语阑壮气衰，酒醒寒砧作。遇主贵陈力，夷凶匪兼弱。百牢犒舆师，千户购首恶。平生耻论兵，末暮不轻诺。徒然感恩义，谁复论勋爵。多士被沾污，小夷施毒蠚。何当铸剑戟，相与归台阁。室妇叹鸣鹳，家人祝喜鹊。终朝考蓍龟，何日亲烝礿。间使断津梁，潜军索林薄。红尘羽书靖，大水沙囊涸。铭山子所工，插羽余何怍。未足烦刀俎，祗应输管钥。雨矢逐天狼，电矛驱海若。灵诛固无纵，力战谁敢却。峨峨云梯翔，赫赫火箭著。连空隳雉堞，照夜焚城郭。军门宣一令，庙算建三略。雷鼓揭千枪，浮桥交万笮。蹂野马云腾，映原旗火铄。疲氓坠将拯，残虏狂可缚。摧锋若貙兕，超乘如猱玃。逢掖服翻惭，缦胡缨可愕。星陨闻雊雉，师兴随唳鹤。虎豹贪犬羊，鹰鹯憎鸟雀。烧陂除积聚，灌垒失依托。凭轼谕昏迷，执殳征暴虐。仓空战卒饥，月黑探兵错。凶徒更蹈藉，逆族相啖嚼。轴轳亘淮泗，旆旌连夏鄂。大野纵氐羌，长河浴骝骆。东西竞角逐，远近施矰缴。人怨童聚谣，天殃鬼行虐。汉刑支郡黜，周制闲田削。侯社退无功，鬼薪惩不恪。余虽司斧锧，情本尚丘壑。且待献俘囚，终当返耕穫。藁街陈鈇钺，桃塞兴钱镈。地理画封疆，天文埽寥廓。天子悯疮痍，将军禁卤掠。策勋封龙额，归兽获麟脚。诘诛敬王怒，给复哀人瘼。泽发解兜鍪，酡颜倾凿落。安存惟恐晚，洗雪不论昨。暮鸟已安巢，春蚕看满箔。声明动朝阙，光宠耀京洛。旁午降丝纶，中坚拥鼓铎。密坐列珠翠，高门涂粉雘。跋朝贺书飞，塞路归鞍跃。魏阙横云汉，秦关束岩崿。拜迎罗櫜鞬，问遗结囊橐。江淮永清晏，宇宙重开拓。是日号升平，此年名作噩。洪赦方下究，武飙亦旁魄。南据定蛮陬，北攫空朔漠。儒生惬教化，武士猛刺斫。吾相两优游，他人双落莫。印从负鼎佩，门为登坛凿。再入更显严，九迁弥謇谔。宾筵尽狐赵，导骑多卫霍。国史擅芬芳，宫娃分绰约。丹掖列鹓鹭，洪炉衣狐貉。摛文挥月毫，讲剑淬霜锷。命衣备藻火，赐乐兼拊搏。两厢铺?毹，五鼎调勺药。带垂苍玉佩，辔蹙黄金络。诱接喻登龙，趋驰状倾藿。青娥翳长袖，红颊吹鸣籥。傥不忍辛勤，何由恣欢谑。惟当早富贵，岂得暂寂寞。但掷雇笑金，仍祈却老药。殁庙配尊斝，生堂合毊鑮。安行庇松篁，高卧枕莞蒻。洗沐恣兰芷，割烹厌脾臄。喜颜非忸怩，达志无陨穫。诙谐酒席展，慷慨戎装著。斩马祭旄纛，炰羔礼芒屩。山多离隐豹，野有求伸蠖。推选阅群材，荐延搜一鹗。左右供谄誉，亲交献谀噱。名声载揄扬，权势实熏灼。道旧生感激，当歌发酬酢。群孙轻绮纨，下客丰醴酪。穷天贡琛异，匝海赐酺醵。作乐鼓还槌，从禽弓始彍。取欢移日饮，求胜通宵博。五白气争呼，六奇心运度。恩泽诚布濩，嚚顽已箫勺。告成上云亭，考古垂矩矱。前堂清夜吹，东第良晨酌。池莲拆秋房，院竹翻夏箨。五狩朝恒岱，三畋宿杨柞。农书乍讨论，马法长悬格。雪下收新息，阳生过京索。尔牛时寝讹，我仆或歌咢。帝载弥天地，臣辞劣萤爝。为诗安能详，庶用存糟粕。	0
癸丑，禿髮保周窮迫自殺。	1
自有诗来几许诗，玉堂吹彻又茅茨。阿谁不爱梅花句，未省梅花爱阿谁。	0
曲幌囊风入，前轩峡雨收。醉罗初解夕，珍簟暗知秋。衰柳金城恨，幽兰楚国愁。更堪闻短笛，圭月在西楼。	0
入市虽求利，怜君意独真。斸将寒涧树，卖与翠楼人。瘦叶几经雪，淡花应少春。长安重桃李，徒染六街尘。	0
净扫黄金阶，飞霜皓如雪。下帘弹箜篌，不忍见秋月。	0
五十八年甲辰前二五七	1
果熟无低枝，芳香入屏帷。故人久不来，萱草何离离。苦吟斋貌减，更被杉风吹。独赖湖上翁，时为烹露葵。	0
仁政如慈父，蒲人得所依。教条前后接，风迹古今稀。试郡才书最，还朝必奋飞。西台旧班列，犹望绣衣归。	0
闻道陈夫子，年来学更工。几人曾著眼，圣处已收功。老骥思长路，潜鲲待疾风。何当问奇字，载酒过扬雄。	0
海山俯视百川东，中有明堂一柱隆。两社直从平地到，寸心原共老天通。管乐功烈非轲志，尧舜君民在尹躬。寿国端须寿君子，愿将箕翼等延洪。	0
都门祖軷绮筵张，举白无由诉羽觞。石室紬书勤亦至，金貂换酒醉何妨。瓮间吏部宁须问，席上车公不可忘。应念朝来犹眊氉，解酲谁用蔗为浆。	0
苍梧翠柏泣西风，尺冢巍然宿草中。宝剑何心求季子，只鸡今日过桥公。麟经有味人谁识，鹤阵论功气自雄。欲拂苍厓写奇节，陈琳檄手语言工。	0
凄凉楚弄，行客肠曾断。涛卷秋容暗淮甸。去年时、还是今日孤舟，烟浪里，身与江云共远。别来丹枕梦，几过沧洲，皓月而今为谁满。薄倖苦无端，误却婵娟，有人在、玉楼天半。最不愤、西风破帆来，甚时节，收拾望中心眼。	0
熊掌舍鱼吾有取，自幼尝闻子车语。饭香猎户分熊白，妙语涪翁乃能吐。世间两味果称珍，故人念我肯珍分。数千里致良不易，食美真当持献君。从小知尝熊胆苦，人不通今宁识古。熊皮兀坐二十年，毛去皮存缝谁补。人言穷命有时通，老翁八十卜非熊。试将两味从公卜，世间真有磻溪翁。	0
小砑碧霞笺，不见近来消息。玉骨瘦无一把，又不成空忆。炉熏歇尽烛花残，佳梦了难得。二十五声秋点，最知人端的。	0
亭傍乔木拂云天，亭下高桅泊晚湾。白是张骞曾泛水，青疑徐福所求山。羊城隔雾愁回首，鲸浸收风喜见颜。却笑金乌并玉兔，辛勤出没雪涛间。	0
天雨白氂。 師古曰：氂，毛之強曲者；音力之翻。	1
众鸟高飞尽，孤云独去闲。相看两不厌，只有敬亭山。	0
吉圭休成，其日南至。天子有诏，冠尔皇嗣。为国之本，隆邦之礼。拜而受之，式共敬止。	0
彤霞缥缈，海上隐三山。仙去莫能攀。珠宫本是神灵宅，飙驭此来还。云边天日望威颜。不似在人间。当时齐鲁鸣鸾处，稽首泪潺湲。	0
庚子，營州人石世則執總管晉文衍， 營州，隋志之遼西郡。 舉州叛，奉靺鞨突地�爲主。 靺，音末。鞨，音曷。	1
寒雨连天夜入吴，平明送客楚山孤。洛阳亲友如相问，一片冰心在玉壶。	0
冬，十月，御史大夫參預朝政安吉襄公杜淹薨。 朝，直遙翻；下同。	1
莫欺春到荼蘼尽，更有杨花落后飞。	0
惜汝今何恃，言来泪满襟。死生虽分定，襁褓累人心。饥买邻家乳，寒劳祖母针。岂知泉路隔，时拨穗帷寻。	0
少见修行得似师，茅堂佛像亦随时。禅衣衲后云藏线，夏腊高来雪印眉。耕地诫侵连冢土，伐薪教护带巢枝。有时问着经中事，却道山僧总不知。	0
闻君鹤岭住，西望日依依。远客偏相忆，登城独不归。十年为道侣，几处共柴扉。今日烟霞外，人间得见稀。	0
翠辇红旗出帝京，长杨鄠杜昔知名。云山一一看皆美，竹树萧萧画不成。羽骑将过持袂拂，香车欲度捲帘行。汉家曾草巡游赋，何似今来应圣明。	0
罪过渠侬商略秋，从朝至暮不曾休。莫嫌入夜还休去，自有寒蛩替说愁。	0
霜冷风清九月九，茱萸黄菊家园有。何时玉殿接千官，称觞共进南山寿。	0
列传日逢佳士，群书时得微言。自对古人凭几，不烦俗客登门。	0
三里寥落秋夜长，老鸡望星初引吭。一声二声天沆漭，客梦初回犹惚恍。三声四声天渐明，道上行人马蹄响。嗟尔行人人有心，心长面短谁能寻。薛君脱走窘思虑，刘牧起舞豪精神。勿言咿喔才满座，中有叹悲千万个。君知种种在此鸡，只合鸡声塞天破。吴中老翁百不忙，杀鸡酿酒酬年光。黄紬软暖蒲荐稳，日出三竿犹在床。	0
贫无好物堪为信，双榼虽轻意不轻。愿奉谢公池上酌，丹心绿酒一时倾。	0
十二月，壬午，以黃門侍郞王珪爲守侍中。上嘗閒居， 閒，讀曰閑。 與珪語，有美人侍側，上指示珪曰：此廬江王瑗之姬也， 廬江王瑗反死，見一百九十一卷武德九年。瑗，于眷翻。 瑗殺其夫而納之。珪避席曰：陛下以廬江納之爲是邪，非邪？ 邪，音耶。 上曰：殺人而取其妻，卿何問是非！對曰：昔齊桓公知郭公之所以亡，由善善而不能用，然棄其所言之人，管仲以爲無異於郭公。 齊桓公過郭氏之墟，問父老曰：郭何故亡？對曰：善善惡惡。公曰：若子之言，何至於亡？   對曰：善善而不能用，惡惡而不能去，此其所以亡也。 今此美人尙在左右，臣以爲聖心是之也。上悅，卽出之，還其親族。 考異曰：實錄新舊書皆云帝雖不出此美人而甚重其言。按太宗賢主，旣重珪言，何得反棄而不用乎！且是人汎侍左右，又非嬖寵著名之人，太宗何愛而留之！今從貞觀政要。	1
初，竇建德以鄱陽崔元遜爲深州刺史， 鄱陽縣屬饒州。隋開皇十六年，以定州安平置深州，大業初廢。新志：武德四年，以定州之安平瀛州之饒陽置深州，蓋竇建德置，而唐因之耳。宋白曰：以州城西故深城名州。 及劉黑闥反，元遜與其黨數十人謀於野，伏甲士於車中，以禾覆其上， 覆，敷又翻。章：十二行本上下   有詐爲農人四字；乙十一行本同；孔本同；退齋校同。 直入聽事， 聽，讀曰廳。 自禾中呼譟而出，執刺史裴晞殺之，傳首黑闥。	1
香罗细葛端阳节，绛帐青衿少小时。曩以弹丸俘晋孽，今于筒黍吊湘累。千年感旧慵开卷，一酌销忧强把卮。蒲酒少年供母后，村南村北恣游嬉。	0
芦荻中间一港深，蒌蒿如柱不成簪。正愁半日无村落，远有人家在树林。	0
候应黄钟动，吹出白葭灰。五云重压头上，潜蛰地中雷。莫道希声妙寂，嶰竹雄鸣合凤，九寸律初裁。欲识天心处，请问学颜回。冷中温，穷时达，信然哉。彩云山外如画，送上笔尖来。一气先通关窍，万物旋生头角，谁合又谁开。官路春光早，箫落数枝梅。	0
含情春晼晚，暂见夜阑干。楼响将登怯，帘烘欲过难。多羞钗上燕，真愧镜中鸾。归去横塘晓，华星送宝鞍。	0
南国卷云水，黄金倾有无。蛟龙亦狼狈，反复乃须臾。	0
丁丑，魏主如鄴。	1
山涧雨初收，涓涓水乱流。树根一片石，童子坐牵牛。	0
日没出古城，野田何茫茫。寒狐啸青冢，鬼火烧白杨。昔人未为泉下客，行到此中曾断肠。	0
涪江江上客，岁晚却还乡。暮过高唐雨，秋经巫峡霜。急滩船失次，叠嶂树无行。好为题新什，知君思不常。	0
庭散纸尾鹜，窗聚案头萤。无端循除水，也学夜诵声。	0
无象始无假，有形斯有邪。盈虚怜日月，聚散笑烟霞。一性亦无我，五行何况他。谁能离火宅，吾与上牛车。	0
闻说天坛花耐凉，笑风含露对秋光。欲求御史更分别，何似衣花岁岁香。	0
忍当昭世卧隆中，西笑无谋始讳穷。鸥散海边渔事废，炙残京口客盘空。乡魂怨晓虚为蝶，头葆悲秋不后蓬。欲把遗编论兴废，诸儒争奈喜嘲雄。	0
未老鬓毛焦，心归向石桥。指霞辞二纪，吟雪遇三朝。连席频登相，分廊尚祝尧。回眸旧行侣，免使负嵩樵。	0
久向空门隐，交亲亦不知。文高轻古意，官冷似前资。老觉僧斋健，贫还酒债迟。仙方小字写，行坐把相随。	0
畏跌始知筇有力，怯寒常以衲蒙头。诗名吾不如公干，清兴君何减子猷。林下方将分半席，江边作么返扁舟。骚坛尚有阳岩在，岂必担簦更远求。	0
雁荡接台山。秋来最好看。寿星明、高现云端。八月初弦三日里，□二老、福人间。玉节近天颜。东西两路安。祝苍松、节劲根蟠。相汉元勋萧第一，留次位、著曹参。	0
头角未峥嵘，潜宫号水晶。游时虽逼窄，乐处在圆明。有火疑烧尾，无波可动情。一朝开混沌，变化趁雷轰。	0
晦景权藏毒，明时敢噬人。不劳生诟怒，祗足助酸辛。隼眦看无物，蛇躯庇有鳞。天方刍狗我，甘与尔相亲。	0
金管多情恨解携，一声歌罢客如泥。江亭系马绿杨短，野岸维舟春草齐。帝子梦魂烟水阔，谢公诗思碧云低。风前不用频挥手，我有家山白日西。	0
客来鸣素琴，惆怅对遗音。一曲起于古，几人听到今。尽含风霭远，自泛月烟深。风续水山操，坐生方外心。	0
初，帝爲蠡吾侯，受學於甘陵周福，及卽位，擢福爲尙書。時同郡河南尹房植有名當朝， 朝，直遙翻。 鄕人爲之謠曰：天下規矩，房伯武；因師獲印，周仲進。 房植，字伯武。周福，字仲進。 二家賓客，互相譏揣， 揣，初委翻。揣，度也，量也；度量其輕重長短而爲譏議也。 遂各樹朋徒，漸成尤�。由是甘陵有南北部，黨人之議自此始矣。	1
玉子纹楸频较路。胜负等闲，休冶黄金注。黑白斑斑乌间鹭。明窗净几谁知处。逼剥声中人不语。见可知难，步武来还去。何日挂冠宫一亩。相从识取棋中趣。	0
便饶你、漫天索价，待我略地酬伊。	0
丁亥，周王享太廟。	1
閬至廣陵，誕未悟也。明寶夜報誕典籤蔣成，使明晨開門爲內應。成以吿府舍人許宗之， 宗之，竟陵王府舍人也。 宗之入吿誕；誕驚起，呼左右及素所畜養數百人 畜，許六翻。 執蔣成，勒兵自衞。天將曉，明寶與閬帥精兵數百人猝至，而門不開；誕已列兵登陴， 帥，讀曰率。陴，頻彌   翻。 自在門上斬蔣成，赦作徒繫囚， 作徒，坐徒罪居作者。繫囚，逮捕在獄者。 開門擊閬，殺之， 考異曰：宋略云己亥殺閬。按本紀，乙卯貶誕爵，今從之。 明寶從間道逃還。 間，古莧翻。 詔內外纂嚴。 考異曰：宋略乙亥纂嚴。按長曆，是月戊戌朔，無乙亥；蓋己亥也。 以始興公沈慶之爲車騎大將軍開府儀同三司南兗州刺史，將兵討誕。 騎，奇寄翻。將，卽亮翻；下同。 甲子，上親總禁兵頓宣武堂。	1
褒锡朱虚，在器轮舆。儒室振领，圣门曳裾。贤业得蕴，美材以摅。百世不刊，载观成书。	0
黑中有白为丹母，雄里藏雌是圣胎。太一在炉宜守慎，三田聚宝应三台。	0
山堂初展称婆娑，曲径移栽杂树多。应是我翁归舍后，便登繁要亦来过。	0
我臂不能固，捕蝉非所宜。蝉琴声未怯，黄鸟窥高枝。	0
似红如白含芳意。锦宫外、烟轻雨细。燕子不知愁，惊堕黄昏泪。烛花偏在红帘底。想人怕、春寒正睡。梦著玉环娇，又被东风醉。	0
魏侍中斛斯椿聞喬寧張子期之死， 寧子期死，見上卷上年。 內不自安，與南陽王寶炬武衞將軍元毗王思政密勸魏主圖丞相歡。 椿本有圖歡之心，因喬張之死，懼禍將及，決計爲之。 毗，遵之玄孫也。 道武建國之初，常山王遵有佐命之功。 舍人元士弼又言歡受詔不敬，帝由是不悅。椿勸帝置閤內都督部曲，又增武直人數，自直閤已下，員別數百， 武直，謂武士之入直殿閤者。據五代志紀北齊之制，領軍府將軍，掌宿衞禁掖朱華閤外，凡禁衞官皆主之。又左右衞府，將軍各一人，掌左右廂，所主朱華閤以外，各武衞將軍二人貳之。其御仗屬官有御仗正副都督御仗五職御仗等員。直盪屬官有直盪正副都督直入正副都督勳武前鋒正副都督勳武前鋒五職等員。直衞屬官有直衞正副都督翊衞正副都督等員。直突屬官有直突都督前鋒散都   督等員。直閤屬官有朱衣直閤直閤將軍直寢直齋直後之屬。又有雲騎武騎驍騎遊擊前·左·右·後等將軍，左·右虎賁等中郞將，步兵越騎射聲屯騎長水等校尉，奉車騎二都尉，羽林監宂從僕射積弩積射強弩殿中等將軍及員外將軍武騎常侍殿中司馬督員外司馬督等。蓋其制昉於晉，代有損益。觀北齊之制，則當時增置可槪見矣。 皆選四方驍勇者充之。 驍，堅堯翻。 帝數出遊幸，椿自部勒，別爲行陳， 數，所角翻。行，戶剛翻。陳，讀曰陣。 由是朝政軍謀，帝專與椿決之。帝以關中大行臺賀拔岳擁重兵，密與相結，又出侍中賀拔勝爲都督三荆等七州諸軍事， 章：甲十一行本事下有荆州刺史四字；乙十一行本同；孔本同；退齋校同。七州，三荆及襄南襄郢南郢也。 欲倚勝兄弟以敵歡， 倚勝及岳也。 歡益不悅。	1
君家四壁如相如，卷藏天禄吞石渠。岂惟邺侯三万轴，家有世南行秘书。儿童拍手笑何事，笑人空腹谈经义。未许中郎得异书，且共扬雄说奇字。清江萦山碧玉环，下有老龙千古闲。知君好事家有酒，化为老人夜扣关。留侯之孙书满腹，玉函宝方何用读。濠梁空复五车多，圯上从来一编足。	0
臣光曰：易曰：君子多識前言往行以畜其德。 行，下孟翻。易大畜彖辭。 孔子曰：辭達而已矣。 論語所記。 然則史者儒之一端，文者儒之餘事；至於老莊虛無，固非所   以爲敎也。夫學者所以求道；天下無二道，安有四學哉！	1
红药青绫心已灰，且从开士宿招提。半窗白月炉烟断，枫叶萧萧乌夜啼。	0
宣城內史桓彝欲起兵以赴朝廷，其長史裨惠 姓譜：裨姓，鄭裨諶之後。 以郡兵寡弱，山民易擾， 宣城之西南，山越居之，自吳以來屢爲寇亂。易，以豉翻。 謂宜且按甲以待之。彝厲色曰： 左傳魯大夫臧文仲之言。 今社稷危逼，義無宴安。辛未，彝進屯蕪湖。韓晃擊破之，因進攻宣城， 宣城郡，治宛陵縣，宣城別爲縣。賢曰：宣城故城，在今宣州南陵縣東。 彝退保廣德， 何承天曰：廣德，漢舊縣。沈約曰：二漢志並無，疑是吳所立，屬宣城郡。桐川志：後漢置廣德縣，晉幷入宣城，今廣德軍是也。 晃大掠諸縣而還。 還，從宣翻，又如字。 徐州刺史郗鑒欲帥所領赴難， 帥，讀曰率。難，乃旦翻。 詔以北寇，不許。	1
朔风动地来，吹起沙上声。闺中有边思，玉箸此时横。莫怕儿女恨，主人烹不鸣。	0
吳賀齊襲蘄春，虜太守晉宗以歸。 蘄春縣，漢屬江夏郡；吳分立蘄春郡，卽蘄陽也，東晉避諱改焉。水經：蘄水出江夏蘄春縣北山。註云：卽蘄山也，西南流逕蘄山，又南對蘄陽，會于大江，亦謂之蘄河口。據賀齊傳：晉宗，吳將也，叛降魏，還爲蘄春太守，齊襲而虜之。	1
春色遍横塘。年华巧、过雨湿残阳。正一带翠摇，嫩莎平野，万枝红滴，繁杏低墙。恼人是，燕飞盘软舞，莺语咽轻簧。还忆旧游，禁烟寒食，共追清赏，曲水流觞。回思欢娱处，人空老，花影尚占西厢。堪惜翠眉环坐，云鬓分行。看恋柳烟光，遮丝藏絮，妒花风雨，飘粉吹香。都为酒驱歌使，应也无妨。	0
旧?臣学浅，晚召主恩深。莫鉴萧张否，重来遂病瘖。	0
甲午，進丞相霸先位太傅，加黃鉞殊禮，贊拜不名。九月，辛丑，進丞相爲相國，總百揆，封陳公，備九錫，陳國置百司。	1
治世求才重，公朝校艺精。临轩升造士，入彀得群英。并蹑云梯峻，联登桂籍荣。庇民思善政，慈惠体予情。	0
曲江丝柳变烟条，寒骨冰随暖气销。才见春光生绮陌，已闻清乐动云韶。经过柳陌与桃蹊，寻逐风光著处迷。鸟度时时冲絮起，花繁衮衮压枝低。	0
二年己亥六九九	1
六月度开云，三峰玩山翠。尔时黄绶屈，别后青云致。	0
壮志小鹏背，万里欲乘风。马瘏裘敝，老来无复旧游重。楚尾吴头蜀口，三十载间陈迹，衮衮水之东。休说射雕手，且学钓鱼翁。奚为者，聊尔耳，此山中。壶觞自引，不妨换羽与移宫。蓬矢桑弧何事，朝菌大椿皆分，识破色俱空。掬润弄明月，长啸倚青松。	0
相约晚樵去，跳踉上山路。将花饵鹿麛，以果投猿父。束薪白云湿，负担春日暮。何不寿童乌，果为玄所误。	0
世间有真画，诗人干其初。世间有真诗，画工掇其馀。飞潜与动植，模写极太虚。造物恶泄机，艺成不可居。争如俗子通身俗，到处堆钱助痴福。断无神鬼泣篇章，岂识山川藏卷轴。我因耽诗鬓如丝，尔缘耽画病欲羸。投笔急须将绢裂，真画真诗未尝灭。	0
契丹遣武定節度使方太詣洛陽巡檢，至鄭州；州有戍兵，共迫太爲鄭王。 去年方太以安國留後降契丹，契丹主蓋命之領武定節度使。武定軍洋州，時屬蜀。 梁嗣密王朱乙逃禍爲僧， 梁太祖兄存之子友倫封密王，乙蓋梁亡之後避禍爲僧也。 嵩山賊帥張遇得之，立以爲天子，取嵩岳神袞冕以衣之， 帥，所類翻；下賊帥同。衣，於旣翻。 帥衆萬餘襲鄭州，太擊走之。太以契丹尙強，恐事不濟，說諭戍兵，欲與俱西； 帥，讀曰率。說，式芮翻。欲與戍兵俱西至洛陽。 衆不從，太自西門逃奔洛陽。戍兵旣失   太，反譖太於契丹，云脅我爲亂；太遣子師朗自訴於契丹，契丹將麻荅殺之， 將，卽亮翻。 太無以自明。會羣盜攻洛陽，契丹留守劉晞棄城奔許州，太乃入府行留守事，與巡檢使潘環擊羣盜卻之，張遇殺朱乙請降。伊闕賊帥自稱天子，誓衆於南郊壇， 後唐郊天壇在洛陽城南。 將入洛陽，太逆擊，走之。 考異曰：實錄方太傳云：劉禧走許田，復有潁陽妖巫，姓朱，號嗣密王，誓衆於洛南郊天壇，號萬餘人。太帥部曲與朝士輩虛張旗幟，一舉而逐之，洛師遂安。今從陷蕃記。	1
涇原節度使馬璘入朝，諷將士爲己表求平章事。 璘，離珍翻。將，卽亮翻。 丙寅，以璘爲左僕射。 璘，離珍翻。	1
晓镜星星华发新，江山流落未归人。五纹暗度人间线，九寸潜通地下春。歌笑欣欣环老稚，杯盘草草称清贫。与君同是柯山客，窗外梅花解笑人。	0
开残桃李春方到。谁送东风早。杖藜幽径踏馀花。却对绿阴青子、问年华。迢迢云水横清浅。不遣愁眉展。数竿修竹自横斜。犹有小窗朱户、似侬家。	0
十月，免武安君爲士伍，遷之陰密。 如淳曰：律：有罪失官爵，稱士伍。師古曰：謂奪其爵，令爲士伍；言使從士卒之伍也。班志，陰密縣屬安定郡，古密國，詩所謂密人不恭者也。括地志：陰密故城，在涇州鶉觚縣西，古密須氏之國。 十二月，益發卒軍汾城旁。 汾城，卽漢河東臨汾縣城也，去邯鄲尙遠。秦蓋屯兵於此，爲王齕聲援。括地志：臨汾故城，在絳州正平縣東北三十五里。 武安君病，未行，諸侯攻王齕，齕數卻， 齕，恨勿翻。數，所角翻。   使者日至， 使，疏吏翻。 王乃使人遣武安君，不得留咸陽中。武安君出咸陽西門十里，至杜郵。 水經註：渭水故渠逕安陵南，渠側有杜郵亭，又逕渭城北。秦咸陽，漢之渭城也。史記正義曰：今咸陽縣城，本秦時杜郵也，在雍州西北三十五里。郵，音尤。雍，於用翻。 王與應侯羣臣謀曰：白起之遷，意尙怏怏有餘言。 怏，於兩翻。 王乃使使者賜之劍，武安君遂自殺。秦人憐之，鄕邑皆祭祀焉。	1
水过云津势渐平，双溪汇作剑溪清。渔舟往来无人见，隔竹时闻欸乃声。	0
金门待漏马嘶寒，月落宫墙未晓天。争子莫教容易扫，恐伤一片惜花心。	0
短篷三尺寄烟波，短褐休休岁月过。江海不知戎马事，酒酣搔首唱渔歌。	0
三月，燕以儀同三司武鄕張崇爲司空。 石勒分上黨置武鄕郡及武鄕縣，唐遼州楡社縣卽其地。	1
低花树映小妆楼，春入眉心两点愁。斜倚栏干背鹦鹉，思量何事不回头。	0
钓轮形与月轮同，独茧和烟影似空。若向三湘逢雁信，莫辞千里寄渔翁。篷声夜滴松江雨，菱叶秋传镜水风。终日垂钩还有意，尺书多在锦鳞中。	0
辛卯，蕭銑鄂州刺史雷長穎以魯山來降。 隋平陳，以江夏郡置鄂州，治江南之江夏，大業初，復爲郡。蕭銑蓋置州於魯山。	1
天田不日降皇舆，留滞长沙岁又除。宣室无由问釐事，周南何处托成书。	0
丙辰，鑄大鍾，置北闕。	1
春，正月， 考異曰：宋本紀：正月癸巳朔，日有食之。宋紀二月己巳，宋略二月癸巳，李延壽南史二月己卯朔，皆誤也。按長曆，是年正月丁巳二月丁亥朔，後魏書紀志，是年無日食，今從之。 魏改元始光。	1
未知游子意，何不避炎蒸？几日到汉水，新蝉鸣杜陵。秋江待得月，夜语恨无僧。巴峡吟过否，连天十二层。	0
癸未，秦王堅與西燕主沖戰于城西， 長安城西也。 大破之，追奔至阿城。 阿城，卽阿房宮城，沖之巢穴也。 諸將請乘勝入城，堅恐爲沖所掩，引兵還。 萬乘之主，固不可乘危徼幸；然秦喪敗若此，乘諸   將之勝氣以圖萬一之功，可也；引兵而還，何歟！還，從宣翻。	1
韩惠开渠止暴秦，营田万顷饱秦人。何殊般肉供羸兽，兽壮安知不害身。	0
昨夜天孙拥翠軿，馀光犹此照河津。且欣大暑去酷吏，更辱诸君为主人。庭桂酿花香有信，盆荷迎露绿长新。浮云扫尽天无滓，仰面争看月半轮。	0
屋角疏星，庭阴暗水，犹记藏鸦新树。试折梨花，行入小阑深处。听粉片、簌簌飘阶，有人在、夜窗无语。料如今，门掩孤灯，画屏尘满断肠句。佳期浑似流水，还见梧桐几叶，轻敲朱户。一片秋声，应做两边愁绪。江路远、归雁无凭，写绣笺、倩谁将去。谩无聊，犹掩芳樽，醉听深夜雨。	0
三月，庚寅，以義興太守垣閬爲兗州刺史。閬，遵之子也。 垣遵，卽垣苗也。武帝西征長安，使遵守洛當城；城據河濟之會，後人謂之垣苗城。守，式又翻。	1
秋雨一何碧，山色倚晴空。江南江北愁思，分付酒螺红。芦叶蓬舟千重，菰菜莼羹一梦，无语寄归鸿。醉眼渺河洛，遗恨夕阳中。蘋洲外，山欲暝，敛眉峰。人间俯仰陈迹，叹息两仙翁。不见当时杨柳，只是从前烟雨，磨灭几英雄。天地一孤啸，匹马又西风。	0
天工点酥作梅花，此有蜡梅禅老家。蜜蜂采花作黄蜡，取蜡为花亦其物。天工变化谁得知，我亦儿嬉作小诗。君不见万松岭上黄千叶，玉蕊檀心两奇绝。醉中不觉度千山，夜闻梅香失醉眠。归来却梦寻花去，梦里花仙觅奇句。此间风物属诗人，我老不饮当付君。君行适吴我适越，笑指西湖作衣钵。	0
匪民之嚚，为贼俘虏。往吊其民，王泽时雨。往伐其罪，王师虎旅。	0
登临到处久徘徊，水色山光滚滚来。百顷烟村抱城郭，数峰云水拥楼台。千篇取足诗材剩，万轴横陈画笥开。清兴穷探犹未厌，更投涵翠举馀杯。	0
两眼日将闇，四肢渐衰瘦。束带剩昔围，穿衣妨宽袖。流年似江水，奔注无昏昼。志气与形骸，安得长依旧。亦曾登玉陛，举措多纰缪。至今金阙籍，名姓独遗漏。亦曾烧大药，消息乖火候。至今残丹砂，烧乾不成就。行藏事两失，忧恼心交斗。化作憔悴翁，抛身在荒陋。坐看老病逼，须得医王救。唯有不二门，其间无夭寿。	0
邺卫松杉外，芝兰季孟间。尽希重诏出，祗待六龙还。不疾成千古，令焚动四山。感恩终有泪，遥寄水潺潺。	0
丙申，蜀主詔中外財賦中書除授諸司刑獄案牘專委庾凝績，都城及行營軍旅之事委宣徽南院使宋光嗣。	1
客里逢年酒半醺，篝灯课了送穷文。对床共听巴山雨，入梦休思巫峡云。好整衣冠朝北阙，新栽桃李属东君。平明各把菱花看，黄上眉间已十分。	0
年来不见祀圜丘，谪宦携亲叹白头。作赋有时悲鵩鸟，杀身无路学牺牛。非才岂合居台阁，归梦徒劳近冕旒。千载遭逢如未替，此身重见帝王州。	0
巴东三峡尽，旷望九江开。楚塞云中出，荆门水上来。鱼龙潜啸雨，凫雁动成雷。南国秋风晚，客思几悠哉。	0
烟收湘渚秋江静，蕉花露泣愁红。五云双鹤去无踪，几回魂断，凝望向长空。翠竹暗留珠泪怨，闲调宝瑟波中。花鬟月鬓绿云重，古祠深殿，香冷雨和风。	0
笑分铜虎别京师，岭下山川想到时。红树暗藏殷浩宅，绿萝深覆偃王祠。风茅向暖抽书带，露竹迎风舞钓丝。休指岩西数归日，知君已负白云期。	0
通鑑一百六十六	1
清夜浮埃暂歇廛，塔轮金照露华鲜。人行中路月生海，鹤语上方星满天。楼影半连深岸水，钟声寒彻远林烟。僧房闭尽下楼去，一半梦魂离世缘。	0
可但鱼知丙，非徒字识丁。	0
秋来犹苦热，归去莫贪程。官写新衔位，诗传旧姓名。几家村酒贱，一路涧泉清。想到乡闾日，争看两弟兄。	0
男子行藏地，自求难问天。空多贾谊学，突过马周年。愿改京官后，常趋黼扆前。太平如致了，别造会昌船。	0
故垒烟尘后，新军河塞间。金貂宠汉将，玉节度萧关。澶漫沙中雪，依稀汉口山。人知窦车骑，计日勒铭还。	0
纵令日日醉春风，已恨花无十日红。何事东君长作恶，不容春色丽晴空。	0
懒取冠儿，只偏带、一枝翠柏。记刺指、封书罗带，尚馀残血。愁入柳眉云黛蹙，汗凝桃脸胭脂湿。把玉纤、掩定古词名，猜谁识。瓶已坠，宁无阙。盟已负，难成匹。念当年亭院，画楼东北。烛影烧残蝴蝶梦，縠纹皱起鸳鸯翼。叹如今、憔悴忆前欢，重门隔。	0
已见白鱼翻翠荇。任公一掷波千顷。不是六鳌休便领。清昼永。悠扬要在神仙境。	0
咫尺淹留可奈何，东西虚共一姮娥。阶前枣树应摇落，此夜清光得几多。	0
庚午，武攸宜自幽州凱旋。武懿宗奏河北百姓從賊者請盡族之，左拾遺王求禮庭折之曰： 折，之舌翻。 此屬素無武備，力不勝賊，苟從之以求生，豈有叛國之心！懿宗擁強兵數十萬，望風退走，賊徒滋蔓，又欲委罪於草野詿誤之人， 蔓，音萬。詿，戶卦翻。 爲臣不忠，請先斬懿宗以謝河北！懿宗不能對。司刑卿杜景儉亦奏：此皆脅從之人，請悉原之。太后從之。	1
凉州风月美，遥望居延路。汎汎下天云，青青缘塞树。燕山苏武上，海岛田横住。更是草生时，行人出门去。	0
松竹窗边拂简书，芙蓉水伴戏龟鱼。雁行千里时一往，蜂得一房聊共居。千二百年形骨健，三十六计米盐疏。齿牙缺落无衰病，惭愧当年谢幼舆。	0
仕宦之身，天涯海畔。行商之身，南州北县。不如田舍，长拘见面。门无官府，身即强健。麻麦遍地，猪羊满圈。不知金贵，唯闻粟贱。夏新绢衣，秋新米饭。安稳眠睡，直千直万。	0
人与室俱化，阴森松竹寒。时时见孤鹤，疑此守神丹。	0
金钩花绶系双月。腰肢软低折。揎皓腕，萦绣结。轻盈宛转，妙若凤鸾飞越。无别。香檀急扣转清切。翻纤手飘瞥。催画鼓，追脆管，锵洋雅奏，尚与众音为节。当时妙选舞袖，慧性雅资，名为殊绝。满座倾心注目，不甚窥回雪。纤怯。逡巡一曲霓裳彻。汗透鲛绡肌润，教人传香粉，媚容秀发。宛降蕊珠宫阙。	0
前度看花白发郎。平生痼疾是清狂。幸然无事污青史，省得教人奏赤章。游侠窟，少年场。输他群谢与诸王。居人不识庚桑楚，弟子谁从魏伯阳。	0
揽衣起兮望秋河，濛濛远雾飞轻罗。蟠桃树上日欲出，白榆枝畔星无多。	0
道上观行人，半似重相见。古云性相近，性岂不如面。万形本一性，万心方一殊。世固难绝圣，亦恐难绝愚。	0
演道开谈席，观文降使轓。水寒芹叶薄，春早杏阴繁。喜动青青佩，亲闻亹亹言。孤生荷乐育，终始托丘关。	0
廣爲揚州總管，入朝，將還鎭，入宮辭后，伏地流涕，后亦泫然泣下。 泫，戶畎翻。 廣曰：臣性識愚下，常守平生昆弟之意，不知何罪失愛東宮，恆蓄盛怒，欲加屠陷。 恆，戶登翻。 每恐讒譖生於投杼， 用曾參母子事。 鴆毒遇於杯勺， 杯勺，皆飮器。周禮梓人爲飮器，勺一升。勺，市若翻。 是以勤憂積念，懼履危亡。后忿然曰：睍地伐漸不可耐， 勇小字睍地伐。 我爲之娶元氏女， 爲，于僞翻。 竟不以夫婦禮待之，專寵阿雲， 阿，烏葛翻。 使有如許豚犬。 曹操曰：如袁本初劉景升兒，豚犬耳。後遂以詆其子。 前新婦遇毒而夭， 夭，於紹翻。 我亦不能窮治， 治，直之翻。 何故復於汝發如此意！ 復，扶又翻。 我在尙爾，我死後，當魚肉汝乎！每思東宮竟無正嫡，至尊千秋萬歲之後，遣汝等兄弟向阿雲兒前再拜問訊，此是幾許苦痛邪！ 幾，居豈翻。邪，音耶。 廣又拜，嗚咽不能止，后亦悲不自勝。 勝，音升。 自是后決意欲廢勇立廣矣。	1
寒郊独往兴悠哉，问讯山翁破腊回。犀轴冰寒苕水句，衲衣雪暗锦营埃。归时烟树鸦声集，望处溪窗山色来。此意儿童终不觉，闭门脱屩拂莓苔。	0
辛未，帝校獵于滎陽，遂東巡。九月，甲辰，如許昌。	1
燕颔鸢肩总属夫，几何人得上凌烟。且烦写在山岩里，野服黄冠看瀑泉。	0
初阳未爇树阴轻，中圃留连底有情。春草抽心终不死，夏禽反舌已无声。辘轳半上畦泉逗，襫袯初休陇雨晴。紫蓼青葵正堪掇，于陵何必是逃名。	0
出门四顾望，此日何徘徊。终南旧山色，夫子安在哉。君诗如门户，夕闭昼还开。君名如四时，春尽夏复来。原野多丘陵，累累如高台。君坟须数尺，谁与夫子偕。	0
胡靴短靿格粗疏，古雅无如此样殊。妙手不劳盘作凤，轻身只欲化为凫。魏风褊俭堪羞葛，楚客豪华可笑珠。拟学梁家名解脱，便于禅坐作跏趺。	0
顧頡剛標點聶崇岐覆校	1
禽鱼花竹静相参，溪雪融春青出蓝。月下醉归休秉烛，要将清梦过江南。	0
契丹以其將劉愿爲保義節度副使，陝人苦其暴虐。 陝，失冉翻。 奉國都頭王晏與指揮使趙暉都頭侯章謀曰：今胡虜亂華，乃吾屬奮發之秋。河東劉公，威德遠著， 劉知遠，河東帥，故稱之。 吾輩若殺愿，舉陝城歸之，爲天下唱，取富貴如返掌耳。 返，當作反。 暉等然之。晏與壯士數人，夜踰牙城入府，出庫兵以給衆；庚午旦，斬愿首，懸諸府門，又殺契丹監軍，奉暉爲留後。晏，徐州；暉，澶州；章，太原人也。 澶，時連翻。	1
露圆霞赤数千枝，银笼谁家寄所思。秦苑飞禽谙熟早，杜陵游客恨来迟。空看翠幄成阴日，不见红珠满树时。尽日徘徊浓影下，祗应重作钓鱼期。	0
人生莫作远行客，远行莫戍黄沙碛。黄沙碛下八月时，霜风裂肤百草衰。尘沙晴天迷道路，河水悠悠向东去。胡笳听彻双泪流，羁魂惨惨生边愁。原头猎火夜相向，马蹄蹴蹋层冰上。不似京华侠少年，清歌妙舞落花前。	0
数尽寒鸦日已昏，疏钟隐隐隔林闻。僧归林下柴门静，声逐前村一片云。	0
世间杰栋俯飞翰，帘旌不动天风寒。但得一身自安逸，谁思寒士三万间。东林天下推第一，净几明窗万禅客。主人幽栖仅一枝，便觉宽容无迫窄。一身六尺何足患，蠢动当知俱欲安。谁识曹溪一滴许，能令法雨遍尘寰。	0
时向玉堂寻旧迹，八花砖上日空长。	0
移樽铺山曲，祖帐查溪阴。铺山即远道，查溪非故林。凄然诵新诗，落泪沾素襟。郡政我何有，别情君独深。禅庭古树秋，宿雨清沈沈。挥袂千里远，悲伤去住心。	0
浅池荒榭不施关，一任蟆跳更蚓蟠。儒墨是非凭纸上，阴晴变态验窗间。晨光可爱聊晞发，老相堪憎莫镜颜。赖有笥中奎墨在，绝胜疏傅橐金还。	0
寒叶落傞傞，荆榛刺出柯。四邻松竹少，晚岁雪霜多。兹世居无可，劳生计奈何。此心须见子，不敢向人歌。	0
尘寰道友万千人，几个虚名几个真。不悟汞铅为至宝，却将炉灶学烧银。内中采药方端的，外里求丹谩苦辛。何况迷途有迷者，不为自误误他人。	0
三尺焦桐称醉眠，邯郸底用遇回仙。梦中髣髴闻流水，元是山间响瀑泉。	0
樯似邓林江拍天，越香巴锦万千千。滕王阁上柘枝鼓，徐孺亭西铁轴船。八部元侯非不贵，万人师长岂无权。要君严重疏欢乐，犹有河湟可下鞭。	0
寒毬著意殿馀芳，小底来禽大海棠。初喜艳红明莟子，忽看淡白散花房。风光不到棘围里，春色也寻茅舍旁。便有蜜蜂三两辈，喙长三尺绕枝忙。	0
卢肇时推重，终军众共贤。何如夺标日，未及弃繻年。官历清涂遍，名居美事先。人间福有五，视履岂非全。	0
麒阁一代良，熊轩千里躅。缉图昭国典，按部留宸瞩。匪厌承明庐，伫兼司隶局。芸书暂辍载，竹使方临俗。节变风绪高，秋深露华溽。寒山敛轻霭，霁野澄初旭。已切长年悲，谁堪岐路促。遥林征马迅，别馆嘶骖局。雅赠响摐金，索居暌倚玉。悽断离鸿引，劳歌思足曲。	0
九月，郡國五雨水。	1
前日挥轻扇，今日御重衣。重衣御则已，仍惊朝雪飞。数峰起天末，练练生光辉。有如老大臣，正色立玉墀。风自山椒来，凛凛折我髭。马上久驻目，感此良惨悽。一昏复一晓，冉冉岁月移。忆昨大观初，我始垂髫儿。倏忽一弹指，面目生权奇。今朝天上雪，宛作山中姿。岂免三十年，侵我两鬓垂。况此甲马动，忧端宿肝脾。何当拨百忧，采采山中芝。一洗稻粱气，摄身凌霏微。春花与冬雪，俯视造化为。去去宜努力，所幸今未衰。	0
明月茫茫，夜来应照南桥路。梦游熟处。一枕啼秋雨。可惜人生，不向吴城住。心期误。雁将秋去。天远青山暮。	0
武陵王紀至巴東，聞侯景已平，乃自悔，召太子圓照責之，對曰：侯景雖平，江陵未服。紀亦以旣稱尊號， 紀稱尊號，見上卷上年。 不可復爲人下， 復，扶又翻；下上復復送乃復無復同。 欲遂東進。將卒日夜思歸，其江州刺史王開業以爲宜還救根本，更思後圖；諸將皆以爲然。 將，卽亮翻。 圓照及劉孝勝固言不可，紀從之，宣言於衆曰：敢諫者死！己丑，紀至西陵，軍勢甚盛，舳艫翳川。 舳，音逐。艫，音盧。翳，蔽也。 護軍陸法和築二城於峽口兩岸，運石塡江，鐵鎖   斷之。 斷，音短。	1
将军三箭定天山，战士长歌入汉关。	0
秋，七月，辛未，以廣陵王誕爲雍州刺史。 雍，於用翻。 上以襄陽外接關河，欲廣其資力，乃罷江州軍府，文武悉配雍州； 沈約曰：晉孝武始於襄陽立雍州，幷立僑郡縣；至是，割荆州之襄陽南陽新野順陽隨五郡爲雍州，而僑郡縣猶寄寓在諸郡界。 湘州入臺租稅，悉給襄陽。	1
三月，甲戌，帝發洛陽。以山南東道節度使楊師厚兼潞州四面行營招討使。	1
欲望淮南更白头，杖藜萧飒倚沧洲。可怜新月为谁好，无数晚山相对愁。	0
夏，四月，丙辰，地震。	1
最怕摛词与草麻，明朝传布竞攻瑕。而今失韵乖平仄，挞市哄堂一任他。	0
区囿三百里，常闻驷马来。旌旗朝甬道，箫鼓燕平台。追昔赋文雅，从容游上才。竹园秋水净，风苑雪烟开。牛祸衅将发，羊孙谋始回。袁丝徒伏剑，长孺欲成灰。兴废由所感，湮沦斯可哀。空留故池雁，刷羽尚徘徊。	0
欲望钟山岑，因知冶城路。跻攀隐木杪，稍记曾游处。红沉渚上日，苍起榛中雾。即事有哀伤，山川自如故。	0
柳色花光映晓云，半窗红日已东升。行人隔水自相语，无数莺啼闻不曾。	0
相共游梁今独还，异乡摇落忆空山。信陵死后无公子，徒向夷门学抱关。	0
暂游双树下，遥见两枝芳。向日俱翻影，迎风并散香。戏蝶扶丹萼，游蜂入紫房。人今总摘取，各著一边箱。	0
秋，七月，己丑，魏永昌王健擊破禿髮保周于番禾；保周走，遣安南將軍尉眷追之。 番，音盤。尉，紆勿翻。	1
或言千树橘，贵可比封君。先生种橘意，此计何足云。珍绝色香味，解酲有馀勋。	0
靑梁幽冀州旱。	1
初，晉主與河東節度使中書令北平王劉知遠相猜忌，雖以爲北面行營都統，徒尊以虛名，而諸軍進止，實不得預聞。 事見二百八十四卷晉齊王開運元年。 知遠因之廣募士卒； 天福八年，齊王與契丹搆�之初，劉知遠已奏募兵矣，事見二百八十三卷。 陽城之戰，諸軍散卒歸之者數千人， 陽城之戰見二百八十四卷晉齊王開運二年。按陽城之戰，晉師大捷，無緣有散卒歸河東，此必杜重威降契丹時也。 又得吐谷渾財畜， 事亦見開運二年。畜，吁玉翻。 由是河東富強冠諸鎭， 冠，古玩翻。 步騎至五萬人。	1
平生肝胆卫长城，至死图回色不惊。世俗不知忠义大，百年空有好书名。	0
宝髻双垂烟一缕。年纪小、未周三五。压一精神，出群标格，偏向众中翘楚。记得谯门初见处。禁不定、乱魂飞去。掌托鞋儿，肩拖裙子，悔不做、闲男女。	0
几人到得白头翁，生老痾沉是始终。浊秽腥膻除寿算，悭贪嫉妒转昏蒙。有憎有爱难超世，无欲无情定脱空。幸有天堂地狱路，圣凡迷悟总由公。	0
嗟予寡兄弟，四海一子由。故人虽云多，出处不我谋。弓车无停招，逝去势莫留。仅存今几人，各在天一陬。有如长庚月，到晓烂不收。宜我与夫子，相好手足侔。比年两见之，宾主更献酬。乐哉十日饮，衎衎和不流。论事到深夜，僵仆铃与驺。颇尝见使君，有客如此不？欲别不忍言，惨惨集百忧。念我野夫兄，知名三十秋。已得其为人，不待风马牛。他年林下见，倾盖如白头。	0
清风不肯来，烈日不肯暮。平生山林下，散发颇箕踞。一官走王事，三伏在道途。我非褦襶儿，亦尔困驰骛。居然恋俎豆，安得免羁絷。区区竟何营，汩汩此飘寓。渊明应笑人，有底不归去。	0
对言方有默，因默乃名庵。庵留默不遣，一物遂为三。龟扫泥中痕，正恐力弗堪。自问呵默者，了然成妄谈。	0
薰蒸香积厨，精凿午斋饭。饭后且放参，林下香一瓣。	0
孤塔鸥边迥，千岩镜里看。折花倩人插，摘叶护窗寒。不是无相识，相从却是难。归舟望精舍，已在白云端。	0
老夫无住相，大是个中人。聊作宰官相，偶名居士身。拍手与公笑，同床怜我真。端来趁斋鼓，共坐不曾嗔。	0
此郎守节固堪论，汉玺飘飘亦仅存。周勃取将迎代邸，霍光持去授皇孙。	0
幽鸟穿篱去，邻翁采药回。云从潭底出，花向佛前开。	0
一笛迎风万叶飞，强携刀笔换荷衣。潮寒水国秋砧早，月暗山城夜漏稀。岩响远闻樵客过，浦深遥送钓童归。中年未识从军乐，虚近三茅望少微。	0
楚怀放灵均，国政亦荒淫。彷徨未忍决，绕泽行悲吟。汉文疑贾生，谪置湘之阴。是时刑方措，此去难为心。士生一代间，谁不有浮沈。良时真可惜，乱世何足钦。乃知汨罗恨，未抵长沙深。祸患如棼丝，其来无端绪。马迁下蚕室，嵇康就囹圄。抱冤志气屈，忍耻形神沮。当彼戮辱时，奋飞无翅羽。商山有黄绮，颍川有巢许。何不从之游？超然离网罟。山林少羁鞅，世路多艰阻。寄谢伐檀人，慎勿嗟穷处。汉日大将军，少为乞食子。秦时故列侯，老作锄瓜士。春华何炜晔，园中发桃李。秋风忽萧条，堂上生荆杞。深谷变为岸，桑田成海水。势去未须悲，时来何足喜。寄言荣枯者，反复殊未已。含沙射人影，虽病人不知。巧言搆人罪，至死人不疑。掇蜂杀爱子，掩鼻戮宠姬。弘恭陷萧望，赵高谋李斯。阴德既必报，阴祸岂虚施。人事虽可罔，天道终难欺。明则有刑辟，幽则有神祗。苟免勿私喜，鬼得而诛之。季子憔悴时，妇见不下机。买臣负薪日，妻亦弃如遗。一朝黄金多，佩印衣锦归。去妻不敢视，妇嫂强依依。富贵家人重，贫贱妻子欺。奈何贫富间，可移亲爱志。遂使中人心，汲汲求富贵。又令下人力，各竞锥刀利。随分归舍来，一取妻孥意。	0
黄省文书分道山，静传钟鼓建章闲。天边玉树西风起，知有新秋到世间。	0
自出权衡下，当从履屐间。旧游今历落，往事几危艰。纪德哀辞痛，酬知老泪潸。哲人今已矣，魂梦绕鄞山。	0
当年读书处，古寺拥群峰。不改岁寒色，可怜门外松。有僧皆老大，待客转从容。又下白云去，楼头敲暮钟。	0
上林宫馆好，春光独早知。剪花疑始发，刻燕似新窥。色浓轻雪点，香浅嫩风吹。此日叨陪侍，恩荣得数枝。	0
野水无情去不回，水边花好为谁开。只知事逐眼前去，不觉老从头上来。穷似丘轲休叹息，达如周召亦尘埃。思量此理何人会，蒙邑先生最有才。	0
知君高隐占贤星，卷叶时时注佛经。姓被名公题旧里，诗将丽句号新亭。来观新月依清室，欲漱香泉护触瓶。我有主人江太守，如何相伴住禅灵。谁知卧病不妨禅，迹寄诗流性似偏。叶示黄金童子爱，书题青字古人传。时高独鹤来云外，每羡闲花在眼前。对此留君还欲别，应思石瀃访春泉。	0
右衞將軍垣護之虎賁中郞將殷孝祖等擊魏還，至廣陵，上並使受慶之節度。 賁，音奔。 慶之進營，逼廣陵城。誕餉慶之食，提挈者百餘人，出自北門；慶之不開視，悉焚之。誕於城上授函表， 授，南史作投，當從之。 請慶之爲送，慶之曰：我受詔討賊，不得爲汝送表。汝必欲歸死朝廷，自應開門遣使，吾爲汝護送。 誕之爲此，以帝猜忍，欲以間慶之也。慶之峻絕之，蓋亦自爲謀耳。爲，于僞翻。	1
二十逐嫖姚，分兵远戍辽。雪迷经塞夜，冰壮渡河朝。促放雕难下，生骑马未调。小儒何足问，看取剑横腰。	0
曲水流觞修禊事，祓除洗净春愁。举尊再拜寿君侯。只今虚鼎足，好去作班头。自古相门还出相，春旗小驻南州。云孙将绍祖风流。他时如见忆，江汉一渔舟。	0
十年憔悴武陵溪，鹤病深林玉在泥。今日太行平似砥，九霄初倚入云梯。	0
譙淹帥水軍七千老弱三萬自蜀江東下， 譙淹自墊江東下，爲周所逼也。言蜀江，以別湘江。帥，讀曰   率；下皆帥同。 欲就王琳，周使開府儀同三司賀若敦叱羅暉等擊之， 若，人者翻。叱羅，虜複姓。 斬淹，悉俘其衆。	1
江上楼高二十梯，梯梯登遍与云齐。人从别浦经年去，天向平芜尽处低。	0
先朝相国今几家，我嗟夫子鬓已华。琼艘颇惯倒膏乳，老来手酿尊仍洼。百年弹指法界观，万事过眼天女花。聊学儿曹作春瓮，唤客取醉无等差。夜眠不觉体平粟，卯颊共眩朝蒸霞。养生妙处本无说，我辈岂解烧丹砂。糟床正可珠的皪，石鼎莫放声咿哑。东风遮幕雪埋屋，坎止斋中酒初熟。	0
豁然悟空，了然见性。凝然不动，寂然无思。	0
人从捷径博公侯，一老堂堂去不留。谁向帝前谗陆贽，不令王所著居州。修名已立公何欠，直道难行国可忧。安得上方三尺剑，为渠断取佞臣头。	0
难眠夏夜抵秋赊，帘幔深垂窗烛斜。风吹桐竹更无雨，白发病人心到家。	0
议狱持邦典，临戎假宪威。风从阊阖去，霜入洞庭飞。篁竹迎金鼓，楼船引绣衣。明年拜真月，南斗使星归。	0
暗香从何来，寒飙为轻扇。东君须护持，莫点宫妆面。	0
茜马渡泸水，北来如鸟轻。几年朝凤阙，一日破龟城。此地有征战，谁家无死生。人悲还旧里，鸟喜下空营。弟侄意初定，交朋心尚惊。自从经难后，吟苦似猿声。	0
惆怅回车不可攀，故庐犹得及春还。遥知去路风烟好，看尽闽山看越山。	0
齊主封宗室高岳等十人功臣庫狄干等七人皆爲王。 高岳及隆之歸彥思宗長弼普子瑗顯國叡孝緖凡十人。庫狄干斛律金賀拔仁韓軌，可朱渾道元彭樂潘相樂凡七人。 癸未，封弟浚爲永安王，淹爲平陽王，浟爲彭城王，演爲常山王，渙爲上黨王，淯爲襄城王，湛爲長廣王，湝爲任城王， 浟，以周翻。淯，音育。湝，戶皆翻。 湜爲高陽王，濟爲博陵王，�爲新平王，潤爲馮翊王，洽爲漢陽王。	1
城西簇簇三叛族，叛者为谁蔡吴蜀。中使提刀出禁来，九衢车马轰如雷。临刑与酒杯未覆，雠家白官先请肉。守吏能然董卓脐，饥乌来觇桓玄目。城西人散泰阶平，雨洗血痕春草生。	0
层阁叠危壁，瑞因千古名。几连扬子路，独倚润州城。云近衔江色，雕高背磬声。僧居上方久，端坐见营营。	0
春雨未多河未涨，闸官惜水如金样。聚船久住下河湾，等待船齐不教放。忽然三板两板开，惊雷一声飞雪堆。众船遏水水不去，船底怒涛跳出来。下河半篙水欲满，上河两平势差缓。一行二十四楼船，相随过闸如鱼贯。	0
京口三秋衰叶落，浔阳千里暮潮生。	0
金山故佳丽，杰观环孤峰。对峙焦公庐，林杪出疏钟。南归谢尘鞅，北眺足从容。应持济川手，一酹击楫翁。	0
浮云蔽高峰，台殿延晚色。风声转谷豪，雨脚射山白。东楼瞰虚明，龙甲排松柏。萧森异人境，坐视动神魄。撞钟寺门掩，晚霁尚残滴。相携下山去，尘静马无迹。归来解鞍歇，新月如破璧。但恐桃花源，回舟已青壁。	0
独向山中觅紫芝，山人勾引住多时。摘花浸酒春愁尽，烧竹煎茶夜卧迟。泉落林梢多碎滴，松生石底足旁枝。明朝却欲归城市，问我来期总不知。	0
何处深春好，春深豪士家。多沽味浓酒，贵买色深花。已臂鹰随马，连催妓上车。城南踏青处，村落逐原斜。	0
煌煌庭中菊，秋后各已花。玄霜下苍叶，憔悴同凡葩。采之或伤生，不采谓我遐。贵贱讵不然，无已安其家。萧条陶彭泽，归去随风沙。自古有如此，我何良叹嗟。季伦昔富贵，举国称石家。千金买绿珠，歌舞笑春华。醉归击珊瑚，恨不穷骄奢。黄尘洛阳起，里第生桑麻。仲尼卒旅人，历聘空摧车。古来竟何为，不见东门瓜。	0
进即湮沈退却升，钱塘风月过金陵。鸿才入贡无人换，白首从军有诏徵。博簿集成时辈骂，谗书编就薄徒憎。怜君道在名长在，不到慈恩最上层。	0
魏主珪大獵於牛川之南，以高車人爲圍，周七百餘里；因驅其禽獸，南抵平城，使高車築鹿苑，廣數十里。 廣，古曠翻。 三月，己未，珪還平城。	1
壶中春色饮中仙，骑鹤东来独惘然。犹有赵、陈同李、郭，不妨同泛过湖船。	0
我生动多艰，一笑不易得。朅来坐逆旅，俯仰空太息。吾人当代秀，文章擅华国。分携十四载，复此见颜色。匆匆未及款，归程忽云逼。愿君因索涂，为我指南北。金门与玉堂，努力事登陟。閒将咫尺书，因风寄相忆。	0
植素以文學政事有名於時，李德裕不之重。及白敏中秉政，凡德裕所薄者，皆不次用之。以盧商爲武昌節度使。以刑部尙書判度支崔元式爲門下侍郞，翰林學士戶部侍郞韋琮爲中書侍郞，並同平章事。	1
投西眼力拓天宽，收得烟林透入关。双鹜断霞飞不尽，九峰斜抹有无间。	0
喜西风、朝来如约，新凉一雨初霁。家山望断知何处，渺渺长天秋水。空眼底。叹雁杳鱼沈，尺纸无人寄。芸窗草砌。渐影颤疏桐，声敲落叶，孤枕怎成睡。逢场戏。遮莫悲秋憔悴。今朝有酒须醉。尊前待唤佳人道，为雪藕丝轻脆。闲省记。便笑口频开，一岁知能几。归期尚未。且蜡屐兰桡，湖山深处，同赏月中桂。	0
初，張掖盧水胡沮渠羅仇，匈奴沮渠王之後也， 盧水胡分居安定張掖，史各以其所居郡繫之。沮，子余翻。北史曰：沮渠世居張掖臨松盧水。 世爲部帥。 帥，所類翻。 涼王光以羅仇爲尙書，從光伐西秦。   及呂延敗死，羅仇弟三河太守麴粥謂羅仇曰： 呂光得涼州，自號三河王，此郡蓋光置也。賢曰：三河，謂金城河賜支河湟河，此郡當置於漢張掖金城郡界。 主上荒耄信讒，今軍敗將死， 將，卽亮翻。 正其猜忌智勇之時也。吾兄弟必不見容，與其死而無名，不若勒兵向西平，出苕藋， 河西張氏置西平郡，唐爲鄯州之地。苕藋，地名，在漢張掖郡番禾縣界。藋，徒弔翻。番，如淳音盤。 奮臂一呼， 呼，火故翻。 涼州不足定也。羅仇曰：誠如汝言。然吾家世以忠孝著於西土，寧使人負我，我不忍負人也。光果聽讒，以敗軍之罪殺羅仇及麴粥。羅仇弟子蒙遜，雄傑有策略，涉獵書史，以羅仇麴粥之喪歸葬；諸部多其族姻，會葬者凡萬餘人。蒙遜哭謂衆曰：呂王昏荒無道，多殺不辜。吾之上世，虎視河西， 蒙遜之先，世爲匈奴左沮渠。河西，匈奴左地也。世居盧水爲酋豪，其高曾皆雄健有勇名。 今欲與諸部雪二父之恥，復上世之業，何如？衆咸稱萬歲。遂結盟起兵，攻涼臨松郡，拔之， 臨松郡，張天錫置，後周廢入張掖郡張掖縣。 屯據金山。 五代史志，張掖刪丹縣有金山。沮渠蒙遜事始此。	1
归家勿忧御史雨，明月正满郎官湖。	0
奇士束科目，炯如金在沙。孤吟娱草带，几度见槐花。此举衣才绿，相看鬓欲华。泥金墨犹湿，已报熟葵瓜。	0
顾影矜毛羽，晴川偶泳游。不知谁打鸭，惊去不回头。	0
李花十里纵长围，漏出桃花片子儿。千丈越罗初水冻，中间一点涴燕脂。	0
班固贊曰：漢承百王之弊，高祖撥亂反正，文景務在養民，至于�古禮文之事，猶多闕焉。孝武初立，卓然罷黜百家，表章六經， 師古曰：百家，謂諸子雜說，違背六經。六經，謂易詩書春秋禮樂也。 遂疇咨海內，舉其俊茂， 師古曰：疇，誰也。咨，謀也。言謀於衆人，誰可爲事者也。 與之立功；興太學，修郊祀，改正朔， 師古曰：正，音之成翻。 定曆數，協音律，作詩樂，建封禪，禮百神，紹周後，號令文章，煥然可述，後嗣得遵洪業而有三代之風。如武帝之雄材大略，不改文景之恭儉以濟斯民，雖詩書所稱何有加焉！ 師古曰：美其雄材大略而非其不恭儉也。	1
惜也天然一段奇，如何万古罕人知。只今步步云生足，底用思为底用疑。	0
宣城內史楊白華進據安吳， 孫吳立安吳縣，屬宣城郡；隋省安吳入涇縣。 侯景遣于子悅帥衆攻之，不克。	1
凤麟敢谓皇家无，如公自合应时须。胡为返驾竹洲隐，只与高堂素壁成画图。一麾淮海重拜敕，老人在南子在北。称家菽水欢有馀，每日乃得见颜色。大儿三十心力到，租税免教官吏逼。小儿十五天资敏，火耕水耨云未克。竹林茅屋谩读书，我正不蒙稽古力。请言竹洲胜，蕖筱相因依。红蕖未妨晚色静，翠筱解过凉阴稀。渔童樵青足驱使，夜深醉和风雨归。梦中突兀长堤横，忽觉单骑游边城。擒胡已决千里外，邯郸一枕空峥嵘。闲来静观宛殊昨，却怜蒲团坐日落。偶见始画天地心，从此鸢飞共鱼跃。向来天地本来闲，猎夫见鹿不见山。不然堤下寒流自太古，何人曾作沂水看。前日从公洲上语，茯苓期我能同煮。未容只作竹洲翁，属闻汉诏求伊吕。	0
万物纷纷一马耳，百川不同均一水。不将彼是作殊观，坐使须弥纳芥子。李白高视空无人，审言更作牙官嗔。可怜纸上较轻重，画饼象龙俱未真。我师宣尼四病绝，抱瓮宁作汉阴拙。万变纷纷不敢侵，真室何须枢楗铁。	0
秪为曹侯数贵人，普天黔首尽黄巾。汉灵早听侍中谏，安得献生称不辰。	0
上問陸贄：近有卑官自山北來者， 梁州，在山南。岐雍，在山北。 率非良士。有邢建者，論說賊勢，語最張皇， 皇，大也。 察其事情，頗似窺覘， 覘，丑廉翻，又丑豔翻。 今已於一所安置。如此之   類，更有數人，若不追尋，恐成姦計。卿試思之，如何爲便？贄上奏，以爲今盜據宮闕，有冒涉險遠來赴行在者，當量加恩賞，豈得復猜慮拘囚！ 量，音良。復，扶又翻。 其略曰：以一人之聽覽而欲窮宇宙之變態，以一人之防慮而求勝億兆之姦欺，役智彌精，失道彌遠。項籍納秦降卒二十萬，慮其懷詐復叛，一舉而盡阬之，其於防虞，亦已甚矣。 阬降卒事見九卷漢高祖元年。 漢高豁達大度，天下之士至者，納用不疑，其於備慮，可謂疏矣。 疏，與疎同。 然而項氏以滅，劉氏以昌，蓄疑之與推誠，其效固不同也。秦皇嚴肅雄猜，而荆軻奮其陰計； 事見七卷秦始皇二十年。 光武寬容博厚，而馬援輸其款誠。 事見四十一卷漢世祖建武四年。 豈不以虛懷待人，人亦思附；任數御物，物終不親！情思附則感而悅之，雖寇讎化爲心膂矣；意不親則懼而阻之，雖骨肉結爲仇慝矣。又曰：陛下智出庶物，有輕待人臣之心；思周萬機，有獨馭區㝢之意；謀呑衆略，有過愼之防；明照羣情，有先事之察； 先，悉薦翻。 嚴束百辟，有任刑致理之規；威制四方，有以力勝殘之志。 此數語，曲盡德宗心事，異日安免追仇乎！ 由是才能者怨於不任，忠藎者憂於見疑， 藎，徐刃翻。詩：王之藎臣。毛氏傳曰：藎，進也。 著勳業者懼於不容，懷反側者迫於及討，馴致離叛，構成禍災。天子所作，天下式瞻，小猶愼之，矧又非小！願陛下以覆車之轍爲戒，實宗社無疆之休。	1
辛酉，榮還晉陽，帝餞之於邙陰。 邙陰，邙山之北也。 榮令元天穆入洛陽，加天穆侍中錄尙書事京畿大都督兼領軍將軍，以行臺郞中桑乾朱瑞爲黃門侍郞兼中書舍人，朝廷要官，悉用其腹心爲之。	1
徐溫問將於嚴可求，可求薦周本。乃以本爲西南面行營招討應援使，將兵七千救高安。本以前攻蘇州無功， 事見上四月。 稱疾不出，可求卽其臥內強起之。 強，其兩翻。 本曰：蘇州之役，敵不能勝我，但主將權輕耳。今必見用，願毋置副貳乃可。可求許之。本曰：楚人爲全諷聲援耳，非欲取高安也。吾敗全諷， 敗，補邁翻。 援兵必還。 援兵，謂圍高安之兵。還，從宣翻。 乃疾趣象牙潭。 趣，七喩翻。 過洪州。劉威欲犒軍， 犒，苦到翻。 本不肯留，或曰：全諷兵強，君宜觀形勢然後進。本曰：賊衆十倍於我，我軍聞之必懼，不若乘其銳而用之。	1
山房霜气晴，一宿遂平生。閤上见林影，月中闻涧声。佛灯销永夜，僧磬彻寒更。不学何居士，焚香为宦情。	0
以鎭國節度使康懷貞爲西路行營副招討使。	1
贫驴欠一尺，富狗剩三寸。若分贫不平，中半富与困。始取驴饱足，却令狗饥顿。为汝熟思量，令我也愁闷。	0
帝承魏氏刻薄奢侈之後，矯以仁儉。太常丞許奇，允之子也。 晉太常光祿勳衞尉太僕廷尉大鴻臚宗正大司農少府將作大匠太后三卿大長秋，皆爲列卿，各置丞功曹主簿五官等員。 帝將有事於太廟，朝議以奇父受誅， 奇父允誅，事見七十六卷高貴鄕公正元元年。朝，直遙翻。 不宜接近左右， 近，其靳翻。 請出爲外官；帝乃追述允之宿望，稱奇之才，擢爲祠部郞。 魏尙書曹有祠部郞，晉因之。 有司言御牛靑絲紖斷， 紖，直忍翻，索也，牛系也。禮迎牲，君執紖。周禮封人，祭祀，飾其牛牲，置其絼。註曰：絼，著牛鼻繩，所以牽牛者，今人謂之雉。疏曰：自漢以前，皆謂之絼。按禮記少儀：牛則執紖。紖則絼之別名，今亦謂之爲紖。陸德明曰：絼，與紖同，又以忍翻；又周禮釋音羊晉翻。 詔以靑麻代之。	1
久客孤舟上，天涯漱晓津。野芳桤似柳，江霁雪和春。吏叫能惊鹭，官粗实害身。何当穷蜀境，却忆滞游人。	0
好把真铅著意寻，莫教容易度光阴。但将地魄擒朱汞，自有天魂制水金。可谓道高龙虎伏，堪言德重鬼神钦。已知永寿齐天地，烦恼无由更上心。	0
五月，丙申，趙王宮叢臺災。 劉昭志：趙國邯鄲縣有叢臺。	1
之子才如冰，不应常负弩。勿为为贫谋，一意在阿堵。广都绮縠地，当念珠还浦。惟廉可立身，勿使嗟供虏。	0
劉昌守寧陵，凡四十五日不釋甲。韓滉遣其將王栖曜將兵助劉洽拒希烈，栖曜以強弩數千游汴水，夜，入寧陵城。 滉，呼廣翻。將，卽亮翻；將兵之將，音同上。考異曰：新書柏良器傳曰：良器爲武衞中郞將，以兵隸浙西。希烈圍寧陵，遏水灌之，親令軍中明日拔城。良器以救兵至，擇弩手善游者沿河渠夜入，及旦，伏弩發，乘城者皆死。疑韓滉遣栖曜及良器同救寧陵，舊栖曜傳曰：將強弩數千夜入寧陵。與此共是一事。今參取之。 明日，從城上射希烈， 射，而亦翻。 及其坐幄， 坐，才臥翻。 希烈驚曰：宣潤弩手至矣！遂解圍去。	1
十一月，乙未，帝還自舂陵。	1
吳以右都押牙王祺爲虔州行營都指揮使，將洪撫袁吉之兵擊譚全播。嚴可求以厚利募贛石水工，故吳兵奄至虔州城下，虔人始知之。 虔州水行至吉州，有贛石之險。吳先募水工習於水道，故舟行無礙。註詳見辯誤。贛，音紺。	1
出塞魂屡惊，怀贤意难说。谁知吾道间，乃在客中别。日夕捧琼瑶，相思无休歇。伊人虽薄宦，举代推高节。述作凌江山，声华满冰雪。一登蓟丘上，四顾何惨烈。来雁无尽时，边风正骚屑。将从崖谷遁，且与沈浮绝。君若登青云，余当投魏阙。	0
莺啼残月，绣阁香灯灭。门外马嘶郎欲别，正是落花时节。妆成不画蛾眉，含愁独倚金扉。去路香尘莫扫，扫即郎去归迟。	0
章錫琛標點聶崇岐覆校	1
十方同聚会，个个学无为。此是选佛场，心空及第归。	0
盘屈回廊面面同，顶门开窍更神通。非关意匠玲珑巧，示现圆融转物功。	0
客来切勿令观此，薏苡犹能困伏波。	0
叶含浓露如啼眼，枝袅轻风似舞腰。小树不禁攀折苦，乞君留取两三条。	0
二月，義宣聞爽已反，狼狽舉兵。魯瑜弟弘爲質府佐，帝敕質收之，質卽執臺使，舉兵。 使，疏吏翻。	1
江城南畔碧连峰，畴昔贞人寄此中。琳宇邃深灵迹在，仙坛牢落杏花空。池塘自老琴高鲤，岩谷仍回禦寇风。共羡碧虚官职好，谁知阴有济民功。	0
人生天地间，百年如逆旅。荣华风中烟，富贵草头露。得丧能几何，頫仰即今古。师具正法眼，与人一线路。纷纷轻薄儿，谁解点头句。冥行方索涂，空满户外屦。我提没底篮，采药空山去。觌面偶相逢，举手便分付。弹指了三生，无去亦无住。	0
元嘉中，官鑄四銖錢，輪郭形制與五銖同，用費無利， 言鑄一錢之費適當一錢之用，無贏利也。 故民不盜鑄。及上卽位，又鑄孝建四銖，形式薄小，輪郭不成。 錢，外圓爲輪，內方爲郭。 於是盜鑄者衆，雜以鉛錫；翦鑿古錢，錢轉薄小。守宰不能禁，坐死免者相繼。盜鑄益甚，物價踊貴，朝廷患之。去歲春，詔錢薄小無輪郭者悉不得行，民間喧擾。是歲，始興郡公沈慶之建議，以爲宜聽民鑄錢，郡縣置錢署，樂鑄之家皆居署內， 樂，音洛。 平其準式，去其雜僞。 去，羌呂翻。 去春所禁新品，一時施用，今鑄悉依此格。萬稅三千，嚴檢盜鑄。 檢，束也，勘察也。 丹楊尹顏竣駁之， 竣，七倫翻。駁，北角翻。 以爲五銖輕重，定於漢世， 漢武帝元狩五年行五銖錢。 魏晉以降，莫之能改；誠以物貨旣均，改之僞生故也。今云去春所禁一時施用；若巨細總行而不從公鑄，利己旣深，情僞無極，私鑄翦鑿盡不可禁，財貨未贍，大錢已竭，數歲之間，悉爲塵土矣。今新禁初行，品式未一，須臾自止，不足以垂聖慮；唯府藏空匱，實爲重憂。 藏，徂浪翻；下同。 今縱行細錢，官無益賦之理；百姓雖贍， 贍，昌豔翻。 無解官乏。唯簡費去華， 去，羌呂翻。 專在節儉，求贍之道，莫此爲貴耳。議者又以爲銅轉難得，欲鑄二銖錢。竣曰：議者以爲官藏空虛，宜更改鑄；天下銅少，宜減錢式以救交弊， 官藏空虛，無錢以贍用，而天下銅   少，又無以鑄錢，是交弊也。議者緣此欲改鑄小錢以救之。少，詩沼翻。 賑國舒民。 賑，富也，又舉救也。舒，緩也，寬也。賑，津忍翻。 愚以爲不然。今鑄二銖，恣行新細，於官無解於乏，而民間姦巧大興，天下之貨將糜碎至盡；空嚴立禁，而利深難絕，不一二年，其弊不可復救。 言不待一二年而弊甚也。復，扶又翻。 民懲大錢之改，兼畏近日新禁，市井之間，必生紛擾。遠利未聞，切患猥及，富商得志，貧民困窘，此皆甚不可者也。乃止。 窘，渠隕翻。	1
我闻嬴秦氏，威力横提封。北方迤长城，中土销春风。阡陌鞅肆孽，简编斯造凶。民命眇以坠，天势巍且崇。中焦痼成痞，怨气蟠壤穹。炎汉一洗之，讵诧百战功。规模纳群策，意度恢大公。约法止三章，赤子归包容。溺冠胶馀习，莫致商山翁。过鲁尝蒇祠，犹足醒昏蒙。	0
垂白方为县，徒知大父雄。山春南去棹，楚夜北飞鸿。叠嶂和云灭，孤城与岭通。谁知持惠化，一境动清风。	0
百尺台前万顷宽，风烟缥缈隔尘寰。天浮江水兼湖水，云抹淮山与楚山。景物宛如图画里，星河祇在户庭间。登临莫作悲秋意，且对黄花一解颜。	0
衰老归休矣，公曾怂恿之。门无今雨客，笥有隔年诗。友课招魂些，儿徵积善碑。白头哭同社，心折可胜悲。	0
卜隐偏宜大好州，浮云梦不到王侯。细评月露苍山峙，静止花阑绿水流。泉□□□□□□，□蓑无雨可淋头。西江宾幕相须久，赢得闲吟谒道周。	0
范蠡忘名载西子，介推逃迹累山樊。先生政尔无多事，聊把渔竿坐水村。	0
落日河梁上，迟留客去时。近邻无远送，莫说最长枝。	0
飞云多态，凉飔微度，都到酒边歌处。冰肌玉骨照人寒，更做弄、一帘风雨。同盘风味，合欢情思，不管星娥猜妒。桃花溪水接银河，与占断、鹊桥归路。	0
諜者吿曰：建德伺唐軍芻盡，牧馬於河北，將襲武牢。 諜，達協翻。伺，相吏翻。 五月，戊午，秦王世民北濟河，南臨廣武， 此西廣武也。 察敵形勢，因留馬千餘匹，牧於河渚以誘之， 誘，音酉。 夕還武牢。己未，建德果悉衆而至， 此所謂善戰者，因其勢而利導之也。 自板渚出牛口置陳，北距大河，西薄汜水，南屬鵲山， 水經註：汜水南出浮戲山，亦謂之方山，北逕虎牢城東，又北流注于河。陳，讀曰陣；下同。汜，音祀。屬，之欲翻。 亙二十里，鼓行而進。諸將皆懼， 將，卽亮翻。懼其衆也。 世民將數騎升高丘而望之， 將，音如字，領也。騎，奇寄翻。 謂諸將曰：賊起山東，未嘗見大敵，今度險而   囂， 囂，虛驕翻，喧也。 是無紀律，逼城而陳，有輕我心；我按甲不出，彼勇氣自衰，陳久卒飢，勢將自退， 所謂以計�之也。 追而擊之，無不克者。與公等約，甫過日中，必破之矣！ 甫，始也，纔也。 建德意輕唐軍，遣三百騎涉汜水，距唐營一里所止。遣使與世民相聞曰：請選銳士數百與之劇。 汜，音祀。使，疏吏翻。劇，戲也；今俗謂戲爲則劇。 世民遣王君廓將長槊二百以應之， 槊，色角翻。 相與交戰，乍進乍退，兩無勝負，各引還。 還，從宣翻，又音如字。 王琬乘隋煬帝驄馬， 煬，余尙翻。馬靑白曰驄。 鎧仗甚鮮，迥出陳前以誇衆。 鎧，可亥翻。迥，戶頂翻。陳，讀曰陣。 世民曰：彼所乘眞良馬也！尉遲敬德請往取之，世民止之曰：豈可以一馬喪猛士。 尉，紆勿翻。喪，息浪翻。 敬德不從，與高甑生梁建方三騎直入其陳，擒琬，引其馬馳歸，衆無敢當者。 騎，奇寄翻。 世民使召河北馬，待其至乃出戰。	1
先皇立国用文儒，奇士多为礼法拘。澶水归来边奏少，熙河捷外战功无。生前上亦知强至，死后人方诔尹洙。蝼蚁小臣孤愤意，夜窗和泪看舆图。	0
人间几日变桑田，谁识神仙洞里天。短促虽知有殊异，且须欢醉在生前。	0
阴岸东流水，上有微风生。素羽漾翠涧，碧苔敷丹英。重林宿雨晦，远岫孤霞明。飞猱相攀牵，白云乱纵横。有客溯轻楫，阅胜匪羁程。逍遥一息间，粪土五侯荣。搴茗庶蠲热，漱泉聊析酲。寄言丝竹者，讵识松风声。	0
白人宜著紫衣裳，冠子梳头双眼长。新睡起来思旧梦，见人忘却道胜常。	0
芙蕖照水晚妆明，綵鹢无风自在行。争席要人相尔汝，新来翻为玉浆惊。	0
魏博節度使田承嗣誘昭義將吏使作亂。 使，疏吏翻。嗣，祥吏翻。誘，羊久翻。將，卽亮翻。	1
丈夫语意豁，不为别肠悲。有酒再醑我，缘君一中之。顾此风霜景，阔哉牛女期。梅花山馆里，谁问敝衣缁。	0
初，司隸校尉王寓依倚宦官，求薦於太常張奐，奐拒之，寓遂陷奐以黨罪禁錮。奐嘗與段熲爭擊羌，不相平， 事見上卷建寧元年。 熲爲司隸，欲逐奐歸敦煌而害之； 奐徙屬弘農事見上卷桓   帝永康元年。敦，徒門翻。 奐奏記哀請於熲，乃得免。	1
小碎诗篇取次书，等闲题柱意何如。诸郎到处应相问，留取三行代鲤鱼。	0
吾县西岘峰，亭以拟岘名。尝见父老说，寺中有碑铭。昔晋殷仲文，作郡有政声。去而人思之，屐齿有馀荣。余闻诸老说，此事不可凭。臣子从弑逆，罪合五鼎烹。桓玄在荆州，世为晋公卿。一朝睨汉鼎，举兵向金陵。是时殷仲文，实守新安城。弃郡以从玄，惟欲事逆成。策命九锡文，未至先经营。桓楚既窃位，寝所地忽崩。仲文于此时，巧言如簧笙。其后玄事败，奔走向南荆。仲文忧不免，奉二后还京。叛晋复叛玄，鼠雀同偷生。寄奴后代晋，又欲居朝廷。出为东阳郡，怏怏无好情。尝览镜自照，不见头颅形。岂非从逆者，未诛先受刑。无忌牧荆州，仲文尝趋迎。便道不过府，无忌殊不平。言于宋武帝，此辈谋举兵。宋武尽族诛，流血几成坑。襄阳羊叔子，当世之豪英。不当拟其名，流传污吴宁。疑别一牧守，偶与同名称。此名若果然，山鬼怒非轻。缅想唐戴令，政声极铿鍧。曾有长源碑，在夫子庙庭。曷易曰戴岘，庶以慰编氓。称之名义当，兼可怡山灵。尝读晋宋书，抵掌气填膺。安得仍拟岘，千载愚民生。	0
西郊去岁揖行人，柳暗花浓又一春。坐想高风清入骨，沉吟佳句健生神。潺湲杳霭烟波古，散诞逍遥兴趣新。应笑洛阳车马道，缁衣未免化红尘。	0
学道无成鬓已华，不劳千劫漫烝砂。归来且看一宿觉，未暇远寻三朵花。两手欲遮瓶里雀，四条深怕井中蛇。画图要识先生面，试问房陵好事家。	0
晉主之絕契丹也， 事見二百八十三卷晉高祖天福七年。 匡國節度使劉繼勳爲宣徽北院使，頗豫其謀；契丹主入汴，繼勳入朝，契丹主責之。時馮道在殿上，繼勳急指道曰：馮道爲首相，與景延廣實爲此謀。臣位卑，何敢發言！契丹主曰：此叟非多事者，勿妄引之！ 馮道以   依阿免禍；有國家者，焉用彼相哉！然歷事七姓，皆以德望待之，亦持身謹靜，有以動其敬心耳。 命鎖繼勳，將送黃龍府。	1
又作淮南客，边尘压鬓毛。夜长蛩聒聒，家远雁忉忉。把酒天徒问，推篷月正高。英雄四方志，休恋故人袍。	0
湘流不尽恨，楚客赋离骚。世已殊于古，君奚罕所遭。羁怀便酒圣，野兴挟诗豪。醉里抬诗眼，山空月色高。	0
上聞之，使陳虎牙私戒伯之，又遣人代鄧繕爲別駕，伯之並不受命，表云：龍符驍勇， 驍，堅堯翻。 鄧繕有績效；臺所遣別駕，請以爲治中。繕於是日夜說伯之云：臺家府藏空竭，復無器仗，三倉無米，東境飢流， 三倉，太倉石頭倉及常平倉。又按五代史志，梁司農卿主農功倉廩，統太倉等令，又管左右中部三倉丞。東境，三吳會�之地。說，式芮翻。復，扶又翻；下若復同。 此萬世一時也。機不可失！緭永忠共贊成之。伯之謂繕：今啓卿，若復不得，卽與卿共反。上敕伯之以部內一郡處繕， 處，昌呂翻。 於是伯之集府州僚佐謂曰：奉齊建安王敎，帥江北義勇十萬，已次六合， 齊建安王，蕭寶寅也，時奔魏。據宋史書，六合山在烏江縣界。五代志：江都郡六合縣，宋齊之秦郡尉氏縣也。   帥，讀曰率，下同。 見使以江州見力運糧速下。 見力之見，賢遍翻。 我荷明帝厚恩，誓死以報。卽命纂嚴，使緭詐爲蕭寶寅書以示僚佐，於聽事前爲壇，歃血共盟。	1
六宅新妆促锦，三宫巧仗丛花。一片黄云起处，内人遥认官家。	0
宿雁惊江渚，饿彪啸林丘。不知雪如许，但怪风飕飗。起看堂前柳，枯梢戛鸣球。安得万家春，解我饥寒忧。旋支折脚铛，移灯视床头。发蒙馀半瓶，聊温三四瓯。鸣肠时一沃，曲身渐和柔。遥应原野间，锦衾覆釐麰。农夫庤钱镈，指日望有秋。愿言开同云，东郊从春游。	0
古木已昂藏，长藤亦奇怪。潜根苍藓中，矫尾青云外。严严秋霜剥，悠悠夏景晒。摧残复长养，锻鍊成老大。蛇蟠筋脉壮，龙死躯壳在。他时雷破山，大雨洒滂沛。兹松若变化，无乃遭结襘。附枝物所患，夺朱古为戒。何不淬斧斤，诛锄此萧艾。	0
春，正月，上行幸甘泉，郊泰畤。三月，行幸河東，祠后土。	1
野亭歌罢指西秦，避俗争名兴各新。碧带黄麻呈缥缈，短竿长线弄因循。夜潮分卷三江月，晓骑齐驱九陌尘。可惜人间好声势，片帆羸马不相亲。	0
偃王灯塔古徐州，二十年来乐事休。此日将军心似海，四更身领万人游。	0
世人求富贵，多为身嗜欲。盛衰不自由，得失常相逐。问君少年日，苦学将干禄。负笈尘中游，抱书雪前宿。布衾不周体，藜茄才充腹。三十登宦途，五十被朝服。奴温已挟纩，马肥初食粟。未敢议欢游，尚为名检束。耳目聋暗后，堂上调丝竹。牙齿缺落时，盘中堆酒肉。彼来此已去，外馀中不足。少壮与荣华，相避如寒燠。青云去地远，白日终天速。从古无奈何，短歌听一曲。	0
夏主將廢太子璝而立少子酒泉公倫。璝聞之，將兵七萬北伐倫。 璝錄南臺，自長安北伐倫。璝，姑回翻。少，詩照翻。將，卽亮翻；下同。 倫將騎三萬拒之，戰于高平，倫敗死。倫兄太原公昌將騎一萬襲璝，殺之，幷其衆八萬五千，歸于統萬。夏主大悅，立昌爲太子。	1
九月，庚午，詔王僧辯還鎭建康，陳霸先復還京口。 復，扶又翻。 丙子，以護軍將軍陸法和爲郢州刺史。法和爲政，不用刑獄，專以沙門法及西域幻術 幻，胡辦翻。 敎化，部曲數千人，通謂之弟子。	1
庚寅，東魏以尙書令高隆之爲太保。	1
臣光曰：何曾議 章：甲十行本議作譏；乙十一行本同；孔本同。 武帝偷惰，取過目前，不爲遠慮；知天下將亂，子孫必與其憂； 與，讀曰預。 何其明也！然身爲僭侈，使子孫承流，卒以驕奢亡族， 卒，子恤翻。 其明安在哉！且身爲宰相，知其君之過，不以吿而私語於家，非忠臣也。	1
分野中峰变，阴晴众壑殊。欲投人处宿，隔浦问樵夫。	0
纵步历前村，翛然幽趣深。鸣鸿归别渚，倦鹊立寒林。烟树远横带，云甍高耸岑。随风数声笛，清绝似龙吟。	0
石竹为花品最微，当时曾入谪仙诗。新葩竞发迷形似，紫蝶翩翾缀碧枝。	0
丙辰，侯景以元思虔爲東道大行臺，鎭錢唐。丁巳，以侯子鑒爲南兗州刺史。	1
夜光那肯暗投人，至宝何须借所因。袖有明珠来遗我，荷君此意重千钧。	0
壬辰，加河南尹張延賞爲東京留守；罷河南等道副元帥，以其兵屬留守。 守，式又翻。帥，所類翻。 延賞，嘉貞之子也。 張嘉貞，開元中爲相。	1
握节汉臣回，麻鞋见天子。感激动四极，壮士泪如雨。	0
近枕长河即化坛，拟超坛侧到河干。丹砂在地经冬暖，玉竹成林入夜寒。水鹤应思冥象外，山翁愁不到眉端。杖头已指丹霞景，密有尘罗络我难。	0
李納之初反也，其所署德州刺史李西華備守甚嚴，都虞候李士眞密毀西華於納，納召西華還府，以士眞代之。士眞又以詐召棣州刺史李長卿，長卿過德州，士眞劫之，與同歸國。夏，四月，戊午，以士眞長卿爲二州刺史。 德州治安德縣，棣州治厭次縣，本皆淄靑巡屬，今皆歸國。棣，大計翻。長，知丈翻。考異曰：燕南記云：授士眞德棣兩州觀察團練使。今從實錄。 士眞求援於朱滔，滔已有異志，遣大將李濟時將三千人聲言助士眞守德州，且召士眞詣深州議軍事，至則留之，使濟時領州事。 將，卽亮翻；時將音同上，又音如字。德宗以德棣與朱滔，滔卒以詐力得之，不知又以爲王武俊之資也。	1
庚午，詔：有司依周漢故事，議贖刑條格， 舜典曰：金作贖刑。註曰：誤入而刑，出金以贖罪。周穆王訓夏贖刑，亦以五刑之辟，疑者罰贖。至漢文帝令民入粟以贖罪；武帝令死罪入贖，錢五十萬減死一等。蓋自虞及周疑誤者贖，漢則凡犯罪者皆可得而入贖。 凡在官身犯鞭杖之罪，悉入贖停罰，其臺省令史士卒欲贖者聽之。	1
后房寒竹连，白昼坐冥然。片衲何山至，空堂几夜禅。叶侵经上字，冰结砚中泉。雪夕谁同话，悬灯古像前。	0
初，咸亨中，突厥有降者，皆處之豐勝靈夏朔代六州，至是，默啜求六州降戶及單于都護府之地，幷穀種繒帛農器鐵， 降，戶江翻。處，昌呂翻。夏，戶雅翻。單，音蟬。種，章勇翻。繒，慈陵翻。 太后不許。默啜怒，言辭悖慢。 悖，蒲內翻，又蒲沒翻。 姚璹楊再思以契丹未平，請依默啜所求給之。麟臺少監知鳳閣侍郞贊皇李嶠曰： 麟臺少監卽祕書少監。贊皇縣，隋置，屬趙州，取贊皇山以爲名。少，詩照翻。 戎狄貪而無信，此所謂借寇兵資盜糧也， 秦李斯之言。 不如治兵以備之。 治，直之翻。 璹再思固請與之，乃悉驅六州降戶數千帳以與默啜，幷給穀種四萬斛，雜綵五萬段，農器三千事，鐵四萬斤，幷許其昏。默啜由是益強。	1
天下戶七百八十六萬一千二百三十六，口四千五百四十三萬一千二百六十五。	1
一官留隐太常中，生事萧然信所穷。有力尚期当世用，无求今见古人风。邅回旧学皆残藁，邂逅相看各老翁。他日卜居何处好，溪山还欲与君同。	0
乙亥，魏大赦，改元永安。	1
欲识画工真妙手，画人须是画精神。孔门诸子工无比，画出当时活圣人。	0
竇建德迫於武牢不得進，留屯累月， 考異曰：舊書，停留七十餘日；新書，六十餘日。按二月戊午，沈悅始以武牢降唐，至五月己未，建德敗，纔六十二日。若沈悅今日降唐，明日建德卽至，亦不能自固。又吳兢太宗勳史：三月己卯，建德率兵十二萬次于酸棗。去敗纔四十一日，故但云留屯累月。 戰數不利， 數，所角翻。 將士思歸。丁巳，秦王世民遣王君廓將輕騎千餘抄其糧運， 抄，楚交翻。 又破之，獲其大將軍張靑特。	1
永光三年庚辰前四一	1
只道南湖没样奇，出关又有许多诗。便须抄取天然句，才下工夫走却伊。	0
拜玉亭前闲送客，此时孤恨感离乡。寻思往岁绝缨事，肯向朱门泣夜长。	0
欲眠不眠夜深浅，越鸟一声空山远。庭木萧萧落叶时，溪声雨声听不辨。溪流潺潺雨习习，灯影山光满窗入。栋里不知浑是云，晓来但觉衣裳湿。	0
璀璨谁将玉作春，天魔故恼老诗人。金炉送在东堂手，便有清香通四邻。	0
八月，甲辰，以司空王敬則爲太尉，鄱陽王鏘爲司徒，車騎大將軍陳顯達爲司空， 鏘，千羊翻。騎，奇寄翻。 尙書左僕射王晏爲尙書令。	1
隐者守恬泊，春山日深净。谁知蟠木材，得性无人境。座隅泉出洞，竹上云起岭。饥貁入山厨，饮虹过药井。前溪堪放逸，仲月好风景。游目来远思，摘芳寄汝颍。	0
曾降瑶缄荐姓名，攀云几合到蓬瀛。须存彭寿千年在，终见茅公九转成。鲲海已知劳鹤使，萤窗不那梦霓旌。琪花玉蔓应相笑，未得歌吟从酒行。	0
惊鸿一断行，天远会无因。无因忽相会，感叹若有神。我乡路三千，百里一主人。一宿独何恋，何况旧乡邻。牢落岁华晏，相怜客中贫。迎霜君衣煖，与我同一身。谁在天日下，此生能不勤。青萍寄流水，安得长相亲。明发更远道，山河重苦辛。	0
夜潭有仙舸，与月当水中。嘉宾爱明月，游子惊秋风。	0
子云准周易，忘健意不长。河图历九圣，万化始有纲。尼父头雪白，秉笔叩混茫。发掘天地奥，磨拭日月光。成书止十篇，九擿折在旁。玄虽巧侔写，宛如榻上床。良史不深贬，乃譬吴楚王。汉历久差駮，安用空言扬。	0
花径风来百样香，捲帘春水绿池塘。如今万事销磨尽，四卷楞伽味最长。	0
白玉花开碧玉弯，戴逵溪上谢公山。若教当日逢斯景，肯道扁舟尽兴还。	0
层崖削青瑶，谁昔此镌镂。潭潭斗孤洞，中可百人受。巑岏列岫绕，汹涌大江漱。虞卿方著书，入此几年就。	0
范先欲殺畿以威衆，且觀畿去就，於門下斬殺主簿以下三十餘人，畿舉動自若。於是固曰：殺之無損，徒有惡名；且制之在我。遂奉之。畿謂固先曰：衞范，河東之望也，吾仰成而已。 仰，牛向翻。 然君臣有定義，成敗同之，大事當共平議。以固爲都督，行丞事，領功曹； 旣以爲都督，又令行郡丞事，又領功曹也。都督掌兵，丞貳太守，於郡事無所不關，功曹掌選署功勞，陽以郡權悉與之也。 將校吏兵三千餘人，皆范先督之。 將，卽亮翻。校，戶敎翻。 固等喜，雖陽事畿，不以爲意。固欲大發兵，畿患之，說固曰：今大發兵，衆情必擾，不如徐以貲募兵。固以爲然，從之，得兵甚少。 以貲募兵，則郡計不足以繼，故得兵甚少。 畿又喩固等曰：人情顧家，諸將掾史，可分遣休息， 掾，于絹翻。 急緩召之不難。固等惡逆衆心， 惡，烏路翻。 又從之。於是善人在外，陰爲己援；惡人分散，各還其家。	1
山楼彩凤栖寒月，宴殿金麟吐御香。蜀锦地衣呈队舞，教头先出拜君王。	0
清洛含温溜，玄龟荐宝书。波开绿字出，瑞应紫宸居。物著群灵首，文成列卦初。美珍翔阁凤，庆迈跃舟鱼。俾姒惟何远，休皇复在诸。东都主人意，歌颂望乘舆。	0
绝境宜栖独角仙，金张到此亦忘还。三门里面千层阁，万井中心一朵山。江拗碧湾盘洞府，石排青壁护禅关。有时海上看明月，辗出冰轮叠浪间。	0
岁暮柯山客，晨兴理小堂。重云隔短日，老树拱清霜。暖足加炉炭，翻经炷佛香。蠲疴药探箧，破闷酒盈觞。江落朝宗急，年登播殖忙。江鱼切玉白，楚稻扑云黄。猎获频供炙，邻蔬屡许尝。吾谋殊未失，曝背负朝阳。	0
断崖捲银涛，拍岸雪相溅。去住本无心，曾向岷峨见。	0
本不为幽寻，松边世外心。翠明山欲近，碧暗水疑深。鸟触岚光破，鱼惊屐响沈。输他茅舍好，径转绿萝岑。	0
大弦春温和且平，小弦廉折亮以清。平生未识宫与角，但闻牛鸣盎中雉登木。门前剥啄谁叩门，山僧未闲君勿嗔。归家且觅千斛水，净洗从前筝笛耳。	0
汉包六合网英豪，一个冥鸿惜羽毛。世祖功臣三十二，云台何似钓台高。	0
盛德已图形，胡为忽搆兵。燎原虽自及，诛乱不无名。掷鼠须防误，连鸡莫惮惊。本期将系虏，末策但婴城。肘腋人情变，朝廷物论生。果闻荒谷缢，旋睹藁街烹。帝怒今方息，时危喜暂清。始终俱以此，天意甚分明。	0
吾爱元紫芝，清介如伯夷。辇母远之官，宰邑无玷疵。三年鲁山民，丰稔不暂饥。三年鲁山吏，清慎各自持。只饮鲁山泉，只采鲁山薇。一室冰檗苦，四远声光飞。退归旧隐来，斗酒入茅茨。鸡黍匪家畜，琴尊常自怡。尽日一菜食，穷年一布衣。清似匣中镜，直如琴上丝。世无用贤人，青山生白髭。既卧黔娄衾，空立陈寔碑。吾无鲁山道，空有鲁山辞。所恨不相识，援毫空涕垂。	0
一年山色好相看，欲去仍来倍黯然。大士初无留客意，幽人更结住山缘。梨花村落清明后，梅子园林五月前。我已到家春亦老，酒杯犹足趁流年。	0
是处人家捣练忙，天寒日短路偏长。蛬声四壁无时歇，不遣羁人梦到乡。	0
文籍先生不肯官，絮巾冲雪把鱼竿。一堆方册为侯印，三级幽岩是将坛。醉少最因吟月冷，瘦多偏为卧云寒。兔皮衾暖篷舟稳，欲共谁游七里滩。	0
见底高秋水，开怀万里天。旅吟还有伴，沙柳数枝蝉。	0
册府藏馀烈，皇纲正本朝。不听还笏谏，几覆缀旒祧。咫尺言终直，怆惶道已消。泪心传位日，挥涕授遗朝。飞燕潜来赵，黄龙岂见谯。既迷秦帝鹿，难问贾生雕。穆卜缄縢秘，金根辙迹遥。北军那夺印，东海漫难桥。罗织黄门讼，笙簧白骨销。炎方无信息，丹旐竟沦漂。邂逅江鱼食，凄凉楚客招。文忠徒谥议，子卯但箫韶。未见公侯复，寻伤嗣续凋。流年随水逝，高谊薄层霄。柱石林公远，缣缃故国饶。奇踪天骥活，遗轴锦鸾翘。近者淮夷戮，前年归马调。始闻移北葬，兼议荫山苗。圣泽覃将溥，贞魂喜定飘。异时穷巷客，怀古漫成谣。	0
潞州圍守歷年，士民凍餒死者太半，市里蕭條。李嗣昭勸課農桑，寬租緩刑，數年之間，軍城完復。 史究言李嗣昭鎭潞之績效。	1
晊之亡也，親友競匿之；賈彪獨閉門不納，時人望之。 賢曰：望，怨也；余謂望，責望也。 彪曰：傳言相時而動，無累後人。 左傳之文。相，息亮翻。累，力瑞翻。 公孝以要君致釁， 要，一遙翻。 自遺其咎， 遺，于季翻。 吾已不能奮戈相待，反可容隱之乎！於是咸服其裁正。彪嘗爲新息長， 新息縣，屬汝南郡。賢曰：今豫州縣。長，知兩翻。 小民困貧，多不養子；彪嚴爲其制，與殺人同罪。城南有盜劫害人者，北有婦人殺子者，彪出按驗，掾吏欲引南； 引南者，引車南行者。 彪怒曰：   賊寇害人，此則常理；母子相殘，逆天違道！遂驅車北行，按致其罪。城南賊聞之，亦面縛自首。 首，式救翻。 數年間，人養子者以千數。曰：此賈父所生也。皆名之爲賈。	1
甲辰，追尊帝母胡婕妤曰章皇后。 婕妤，音接予。諡法：敬愼高明曰章。 封皇弟義恭爲江夏王， 夏，戶雅翻。 義宣爲竟陵王，義季爲衡陽王；仍以義宣爲左將軍，鎭石頭。	1
长安大雪年，束薪抱衾裯。云安市无井，斗水宽百忧。今我逃空谷，孤城啸鸺鹠。得米如得珠，食菜不敢留。况有松风声，釜鬲鸣飕飕。瓦盎深及膝，时复冷暖投。明灯一爪剪，快若鹰辞鞲。天低瘴云重，地薄海气浮。土无重膇药，独以薪水瘳。谁能更包裹，冠履装沐猴。	0
朝草天子奏，夜语思忧琴。因声含香气，其韵流水音。仙乐朱凤意，灵芝紫鸾心。翻然远求友，岂独双归林。松吹暑中冷，星花池上深。倘俾有声乐，请以丝和金。	0
先是，建德遺秦王世民書， 使，疏吏翻。先，悉薦翻。遺，于僞翻。 請退軍潼關，返鄭侵地，復脩前好。 好，呼到翻。 世民集將佐議之， 將，卽亮翻。 皆請避其鋒，郭孝恪曰：世充窮蹙，垂將面   縛，建德遠來助之，此天意欲兩亡之也。宜據武牢之險以拒之， 唐諱虎，改虎牢爲武牢。 伺間而動，破之必矣！ 間，古莧翻。 記室薛收曰：世充保據東都，府庫充實，所將之兵，皆江淮精銳，卽日之患，但乏糧食耳。以是之故，爲我所持，求戰不得，守則難久。建德親帥大衆，遠來赴援， 帥，讀曰率。 亦當極其精銳。若 章：十二行本若上有致死於我四字；乙十一行本同；孔本同；張校同；退齋校同。 縱之至此，兩寇合從， 從，子容翻。 轉河北之粟以饋洛陽，則戰爭方始，偃兵無日，混一之期，殊未有涯也。今宜分兵守洛陽，深溝高壘，世充出兵，愼勿與戰，大王親帥驍銳，先據成皋， 帥，讀曰率。驍，堅堯翻。 厲兵訓士，以待其至，以逸待勞，決可克也。建德旣破，世充自下，不過二旬，兩主就縛矣！世民善之。收，道衡之子也。 薛道衡爲隋煬帝所殺。隋之伐陳，道衡知其必克。收之識時審勢，蓋有父風。 蕭瑀屈突通封德彝皆曰：吾兵疲老，世充憑守堅城，未易猝拔， 瑀，音禹。屈，居勿翻。易，以豉翻；下同。 建德席勝而來，鋒銳氣盛，吾腹背受敵，非完策也，不若退保新安，以承其弊。世民曰：世充兵摧食盡，上下離心，不煩力攻，可以坐克。建德新破海公，將驕卒惰，吾據武牢，扼其咽喉。 將，卽亮翻；下同。咽，音煙。 彼若冒險爭鋒，吾取之甚易。 易，弋豉翻。 若狐疑不戰，旬月之間，世充自潰。城破兵強，氣勢自倍，一舉兩克，在此行矣。若不速進，賊入武牢，諸城新附，必不能守；兩賊倂力，其勢必強，何弊之承！吾計決矣！通等又請解圍據險以觀其變，世民不許。中分麾下，使通等副齊王元吉圍守東   都，世民將驍勇三千五百人東趣武牢。 驍，堅堯翻。趣，七喩翻，又逡須翻。 時正晝出兵，歷北邙，抵河陽，趨鞏而去。 鞏在東都之東一百一十里。時世民大軍，據都城西北以臨世充而圍之，故出兵向武牢，歷北邙，抵河陽而趨鞏。趨，與趣同，音七喩翻。 王世充登城望見，莫之測也，竟不敢出。	1
纱帽篮舆青织盖，儿孙从我嬉游。绿池红径雨初收。秾桃偏会笑，细柳几曾愁。随分盘筵供笑语，花间社酒新篘。踏歌起舞醉方休。陶潜能啸傲，贺老最风流。	0
阁中芸冷，观中桃谢，谁问贞元朝士。吾宗一句好书绅，但记取、毋污青史。不交平勃，不游田窦，也不朋他牛李。平章此去似何人，似洛社、戴花舞底。	0
詔除公卿以下子弟爲郞，以補宦官之職，侍於殿上。	1
宝契无为属圣人，雕舆出幸玩芳辰。平楼半入南山雾，飞閤旁临东墅春。夹路秾花千树发，垂轩弱柳万条新。处处风光今日好，年年愿奉属车尘。	0
横塘日澹秋云隔，浪织轻飔罗幂幂。红绡撇水荡舟人，画桡掺掺柔荑白。鲤鱼虚掷无消息，花老莲疏愁未摘。却把金钗打绿荷，懊恼露珠穿不得。	0
月色莫来孤寝处，春风又向别人家。梁园桃李虽无数，断定今年不看花。	0
数日喉何嗄，三年肺未苏。自知愁不禁，谁复问何如。病体仍冬夜，山庄独老夫。恐伤阿㜷意，不敢寄家书。	0
柳飞绵，花实少。镂板音清，浅发江南调。斜日两竿留碧□。马足重重，又近青门道。去尘浓，人散了。回首旗亭，渐渐红裳小。莫讶安仁头白早。天若有情，天也终须老。	0
仙人自昔好楼居，黄鹤而今成故墟。高架数椽悬碧落，歘听万树响空除。白云伴向松窗宿，翠虬摩将石壁书。长日怡然还自得，却疑有梦到华胥。	0
汉家殿幄紫云连，万品仙葩匝赐筵。露蕊半晞仙掌外，斗杓长在帝车前。液池綷鸟栖连籞，钩盾祥麰遍弄田。病客无阶陪槁饫，除因断梦到钧天。	0
都尉今无事，时清但闭关。夜霜戎马瘦，秋草射堂闲。位以穿杨得，名因折桂还。冯唐真不遇，叹息鬓毛斑。	0
竹坞无尘水槛清，相思迢递隔重城。秋阴不散霜飞晚，留得枯荷听雨声。	0
古木乱重重，何人识去踪。斜阳收万壑，圆月上三峰。云里泉萦石，窗间鸟下松。唯应采药客，时与此相逢。	0
世路羊肠淹客游，尘缨来此濯清流。半窗修竹翠含雨，一片澄湖冷浸秋。地僻莓苔侵石几，机忘鸥鹭近渔舟。夜凉酒醒未能睡，诗句欲成搔白头。	0
以李存璋爲河東軍城使馬步都虞候。先王之時，多寵借胡人及軍士，侵擾市肆， 先王，謂李克用。 存璋旣領職，執其尤暴橫者戮之， 橫，戶孟翻。 旬月間城中肅然。	1
新红旧紫不相宜，看觉从前两月迟。更向同来诗客道，明年到此莫过时。	0
太平元年魏以岐陽之地封安定世子覺爲周公。 頁五一五五	1
柳边茅舍倚渔矶，沙上轻禽贴水飞。千顷夕阳秋练净，谁家一叶晚来归。	0
河汉如云扫泬寥，登东寒铁响清宵。竹窗惊破高人梦，门外骎骎万马朝。	0
曾把梅诗细品题，逋仙去后可容追。君看疏影暗香句，二百年来无此诗。	0
春，正月，漢姜維進位大將軍。	1
于穆文考，圣神昭章。肃勺群慝，含光远方。万物茂遂，九夷宾王。愔愔云韶，德音不忘。	0
蛰龙三冬卧，老鹤万里心。昔时贤俊人，未遇犹视今。嵇康不得死，孔明有知音。又如垄底松，用舍在所寻。大哉霜雪干，岁久为枯林。	0
一叶下西风，寒生南浦。椎鼓鸣桡送君去。长亭把酒，却倩阿谁留住。尊前人似玉，能留否。醉中暂听，离歌几许。听不能终泪如雨。无情江水，断送扁舟何处。归时烟浪卷，朱帘暮。	0
岩暝林霏日夕佳，百年宁复此秋崖。不须更问青乌子，一锸相随死便埋。	0
延州錄事參軍高允權，萬金之子也。彰武節度使周密，闇 音暗。 而貪，將士作亂，攻之；密敗，保東城。衆以允權家世延帥， 高萬金兄弟，自梁以來帥延州。帥，所類翻。 推爲留後， 考異曰：周太祖實錄，允權爲膚施令。陷蕃記云，前錄事參軍，退居田里。漢高祖實錄云，允權爲延川令，周密以允權故將之子，恐與邊人締結，移爲州主簿。密後以闇而黨下，惟誅掠是務。允權乘其民怨，時以言間之，復遣親黨潛構諸部，衆心遂搖。廣本云，允權爲延川令，密徙爲錄事參軍。今從之。周太祖實錄又曰：契丹犯闕，以周密爲延帥。按晉少帝實錄：開運三年八月辛未，以右龍武統軍周密爲彰武節度使，非契丹所授。今從漢高祖實錄。 據西城。 薛史曰：延州有東西二城，其中限以深澗。 密，應州人也。	1
冬，十月，吳主使中郞將孫布詐降以誘揚州刺史王淩，吳主伏兵於阜陵以俟之。 阜陵縣，   漢屬九江郡；魏改九江爲淮南郡。晉志曰：阜陵縣，漢明帝時淪爲麻湖。麻湖在今和州歷陽縣西三十里。杜佑曰：漢阜陵縣在滁州全椒縣南。 布遣人吿淩云：道遠不能自致，乞兵見迎。淩騰布書， 騰，傳也，上也。 請兵馬迎之。征東將軍滿寵以爲必詐，不與兵，而爲淩作報書曰：知識邪正，欲避禍就順，去暴歸道，甚相嘉尙。今欲遣兵相迎，然計兵少則不足相衞，多則事必遠聞。 聞，音問。 且先密計以成本志，臨時節度其宜。會寵被書入朝， 被，皮義翻。朝，直遙翻。 敕留府長史，若淩欲往迎，勿與兵也。淩於後索兵不得， 索，山客翻。 乃單遣一督將步騎七百人往迎之，布夜掩擊，督將迸走，死傷過半。 迸，北孟翻。孫權自量其國之力，不足以斃魏，不過時於疆埸之間，設詐用奇，以誘敵人之來而陷之耳，非如孔明眞有用蜀以爭天下之心也。 淩，允之兄子也。 王允，獻帝時誅董卓。	1
万里南方去，扁舟泛自身。长年无爱物，深话少情人。醉卧襟长散，闲书字不真。衡阳路犹远，独与雁为宾。	0
質自請攻東城。諮議參軍顏樂之說義宣曰：質若復克東城， 樂，音洛。說，輸芮翻。復，扶又翻。 則大功盡歸之矣；宜遣麾下自行。義宣乃遣劉諶之與質俱進。甲寅，義宣至梁山，頓兵西岸， 義宣自鵲頭至梁山西岸。 質與劉諶之進攻東城。玄謨督諸軍大戰，薛安都帥突騎先衝其陳之東南，陷之， 帥，讀曰率。騎，奇寄翻。陳，讀曰陣。 斬諶之首，劉季之宗越又陷其西北，質等兵大敗。垣護之燒江中舟艦，煙焰覆水， 艦，戶黯翻。覆，敷又翻；下覆頭同。 延及西岸營壘殆盡；諸軍乘勢攻之，義宣兵亦潰。義宣單舸迸走，閉戶而泣， 舸，古我翻。迸，北孟翻。戶，艦戶也。 荆州人隨之者猶百餘舸。質欲見義宣計事，而義宣已去，質不知所爲，亦走，其衆皆降散。 降，戶江翻。 己未，解嚴。	1
突厥默啜寇靈州，以許欽明自隨。 欽明爲默啜所禽，見上卷上年。厥，九勿翻。 欽明至城下大呼，求美醬粱米及墨， 氾勝之曰：粱是秫粟。陶弘景曰：凡曰粱米皆是粟類，惟其牙頭色異爲分別耳。有靑黃白三種，靑粱味短色惡，不如黃白粱。呼，火故翻。 意欲城中選良將引精兵夜襲虜營， 將，卽亮翻。 而城中無諭其意者。	1
河清谅嘉瑞，吾帝真圣人。时哉不我梦，此时为废民。光阴本跳踯，功业劳苦辛。一到江陵郡，三年成去尘。	0
双雀啅馀芳，长记来时路。瞥见金弹丸，相呼远飞去。	0
问讯山东窦长卿。苍苍云外且垂纶。流水落花都莫问，等取，榆林沙月静边尘。江面不如杯面阔，卷起，五湖烟浪入清尊。醉倒投床君且睡，却怕，挑灯看剑忽伤神。	0
朝来经阁课楞严，撩乱飞花竞扑帘。似是青腰誇黑帝，故教姑射混无盐。地炉无奈貂裘薄，斗酒难供座客添。诗债恼人眠不得，夜寒残管亦须拈。	0
浮气列下陈，天净澄秋容。朝暾何处升，彷佛认微红。须臾眩众采，阊阖开九重。金钲忽涌出，晃荡浮双瞳。乾坤豁呈露，群物光芒中。谁知雷池景，乃与日观同。徒倾葵藿心，再拜御晓风。	0
昨夜听秋风，霜崖几树红。心随新雁去，宛至碧溪东。圣主搜渔钓，林岩今已空。胡为执高节，憔悴久山中。	0
绿叶红英遍，仙经自讨论。偶移岩畔菊，锄断白云根。	0
八月，己卯朔，苟晞擊汲桑於東武陽， 東武陽縣，漢屬東郡，魏晉屬陽平郡，後魏去東字爲武陽縣。唐貞觀初，廢武陽入魏州莘縣，開元七年，復置，改爲朝城縣。杜佑曰：魏郡莘縣南有東武陽城。 大破之。桑退保淸淵。 淸淵縣，漢屬魏郡。應劭曰：淸河在縣西北。晉屬陽平郡，後魏分置臨淸縣；後齊廢臨淸縣入淸淵。唐避高祖諱，改淸淵爲臨淸，屬貝州。	1
无所求，摆落人间万事休。有所求，安养衰年乐圣猷。不愿竹木林内隐，不愿莲花社里收。愿在清平仁寿域，含华守素得优游。	0
院幽庵更小，嘉遁称名尊。展榻殊无地，看山别有门。潮来供菜圃，云过隔城村。了毕如来藏，任他风动摇。	0
咫尺风骚客，难谐面继酬。相思对烟雨，一雁下汀洲。花影谁家坞，笛声何处楼？支筇朗吟罢，搔首独迟留。	0
十一月，彗星出；二十餘日，不見。 彗，祥歲翻，旋芮翻，又徐醉翻。見，賢遍翻。	1
迎日香苞四五枝，我来恰见未开时。包藏春色独无语，分付芳心更待谁。	0
高桃留晚实，寻得小庭南。矮堕绿云髻，欹危红玉簪。惜堪充凤食，痛已被莺含。越鸟誇香荔，齐名亦未甘。	0
隆安元年丁酉三九七	1
光尧初御六龙天，上直维参大火躔。天意分明昌宋德，诞辰三世总丁年。	0
睡足犹欹枕，欢沉即掩樽。风花飞有态，烟絮坠无痕。野色兼山远，溪流涨雨浑。渊明有归意，惟是对桐孙。	0
繁华事散逐香尘，流水无情草自春。日暮东风怨啼鸟，落花犹似堕楼人。	0
谢公早有远志，陶子晚知昨非。帝允我乞骸疏，汝见吾衡气机。	0
畏日炎炎，梵香一炷熏亭院。鼻根充满。好利心殊浅。贝叶书名，名义谁能辨。西风远。胜鬟不见。喜见琼花面。	0
孔伯恭進攻宿豫，宿豫戍將魯僧遵亦棄城走。魏將孔大恆等將千騎南攻淮陽，淮陽太守崔武仲焚城走。 尉元取下邳等城，不愆于素，使沈攸之不敗於再舉，元亦未敢輕動也。淮陽太守治角城，角城在   唐泗州宿遷縣界。宿遷，卽宿豫，唐避諱改焉。	1
樯拂南云舣帛兰，再麾湖外叹违颜。封君比籍千头橘，瑞祝标祠九向山。迎吏出郊驱驽箙，齐兵下席掩刀环。汉条缓布褒书降，后乘蒸青几两还。	0
至人□□识仙风，瑞霭丹光远郁葱。灵迹才辞周柱下，祥氛已入函关中。不从紫气台端候，何得青华观里逢。欲访乘牛求宝箓，愿随鹤驾遍瑶空。	0
癸卯，門下侍郞同平章事楊涉罷爲右僕射；以吏部侍郞于兢爲中書侍郞，翰林學士承旨張策爲刑部侍郞，並同平章事。兢，琮之兄子也。 于琮，見唐宣紀僖紀。	1
雨过天青似蔚蓝，碧云收入鳠鱼潭。蚕姑举手交相庆，趁得新晴老却蚕。	0
边塞连关陇，貔貅罢战征。幕中须预计，堂上乃奇兵。汉水追前策，秦原忆旧耕。书生亦多事，慷慨试经行。	0
劉牢之至枋頭。楊膺姜讓謀泄， 膺讓謀見上卷上年。 長樂公丕收殺之。 枋，音方。樂，音洛。 牢之聞之，盤桓不進。	1
北固临京口，夷山近海滨。江风白浪起，愁杀渡头人。	0
迎春才十日，应月已三蓂。池面开新素，山光复旧青。灰飞空玉琯，醅动涨金瓶。剩作寻芳具，当筵忌独醒。	0
不见僧中旧，仍逢雨后春。惜花将爱寺，俱是白头人。	0
鮮卑劉頭眷擊破賀蘭部於善無， 善無縣，前漢屬鴈門郡，後漢屬定襄郡，漢末日棄之荒外。 又破柔然於意親山。 意親山蓋卽意辛山，親辛語相近。按魏書帝紀，道武登國五年，四月，幸意辛山，與質驎討賀蘭紇突鄰紇奚諸部，大破之，六月還幸牛川。則意辛山在牛川之北。 頭眷子羅辰言於頭眷曰：比來行兵，所向無   敵； 比，毗至翻。 然心腹之疾，願早圖之！頭眷曰：誰也？羅辰曰：從兄顯，忍人也， 從，才用翻。 必將爲亂。頭眷不聽。顯，庫仁之子也。	1
笔端忘杻械，舌本贵温润。明明获麟书，作世大龟镜。哀哉束高阁，斯文久不胜。皇天开老眼，牵复首拜命。秋来举子场，谁领斯文印。向来针膏肓，必古司农郑。	0
北靑州刺史劉該反，引魏爲援， 隆安五年，劉該固嘗降魏矣。沈約曰：江左靑州治廣陵。 淸河陽平二郡太守孫全聚衆應之。六月，魏豫州刺史索度眞大將斛斯蘭 斛斯，亦虜姓也。 寇徐州，圍彭城。劉裕遣其弟南彭城內史道憐東海太守孟龍符將兵救之， 將，卽亮翻。 斬該及全，魏兵敗走。龍符，懷玉之弟也。	1
灯花何太喜，酒绿正相亲。醉里从为客，诗成觉有神。兵戈犹在眼，儒术岂谋身。共被微官缚，低头愧野人。	0
世故相逢各未闲，百年多在别离间。昨夜秋风今夜雨，不知何处入空山。	0
周人殺魏恭帝。	1
紫陌绝纤埃，油幢千骑来。剖辞纷若雨，奔吏殷成雷。圣泽初忧壅，群心本在台。海鳞方泼剌，云翼暂徘徊。芳室芝兰茂，春蹊桃李开。江湖馀派少，鸿雁远声哀。命厌蓍龟诱，年惊弟侄催。磨铅惭砥砺，挥策愧驽骀。玉管能喧谷，金炉可变灰。应怜费思者，衔泪亦衔枚。	0
會�王道子好專權， 好，呼到翻。 復爲姦諂者所構扇， 復，扶又翻；下同。 與太保安有�。安欲避之，會秦王堅來求救，安乃請自將救之。 將，卽亮翻。 壬戌，出鎭廣陵之步丘，築壘曰新城而居之。 今揚州邵伯鎭，卽其地也，在揚州城北六十里。晉史云：安於步丘築埭，後人謂之召伯埭。	1
契丹主遣右諫議大夫趙熙使晉州，括率錢帛，徵督甚急。從朗旣死，民相帥共殺熙。 帥，讀曰率；下同。	1
维摩住处。竟日缤纷花似雨。更有难忘。十里清芬扑鼻香。当年疏傅。借问赐金那用许。何似归艎。宝墨光芒万丈长。	0
柳暖柔可结，川晴流放光。系柳浴晴川，簇簇古渡傍。春阳涵馀润，斓斑色青苍。衣被天壤周，卵化初微芒。	0
天汉东穿白玉京，日华浮动翠光生。桥边游女佩环委，波底上阳金碧明。月锁名园孤鹤唳，川酣秋梦凿龙声。连昌绣岭行宫在，玉辇何时父老迎。	0
吾兄诗酒继陶君，试宰中都天下闻。东楼喜奉连枝会，南陌愁为落叶分。城隅渌水明秋日，海上青山隔暮云。取醉不辞留夜月，雁行中断惜离群。	0
甓社有明月，夜半吐光寒。淮南草木飞动，秀出斗牛间。自有秦沙以后，试问少游而下，谁卷入毫端。补衮仲山甫，冰雪照云寰。霄汉近，绣衣去，锦衣还。江南且为梅醉，莫道岁将阑。三百六旬欲换，五百岁终才始，日月两循环。酌彼金错落，浇此碧琅玕。	0
不将有限逐无涯，聊为寻幽驻使华。千古山川埋剑气，半空台阁雨天花。终期香火参同社，且赋新诗寄作家。归晚不须添列炬，预愁惊散暮林鸦。	0
春雪昼悠飏，飘飞试士场。缀毫疑起草，沾字共成章。匝地如铺练，凝阶似截肪。鹅毛萦树合，柳絮带风狂。息疫方殊庆，丰年已报祥。应知郢上曲，高唱出东堂。	0
要认荒亭路不赊，浦西桥北对渔家。窗嫌日曝新栽竹，蔬占畦长未种花。壁上客来堆醉墨，篱根潮过积寒沙。被人误号陶潜宅，也学门前五柳遮。	0
庚子，魏皇子弘生；辛丑，大赦，改元興光。	1
不胜攀折怅年华，红树南看见海涯。故国春风归去尽，何人堪寄一枝花。	0
一旦，王將出營，都營使李存審扣馬泣諫曰：大王當爲天下自重。彼先登陷陳，將士之職也， 都營使，都總行營之事，一時署置之官名也。爲，于僞翻；下王爲之同。陳，讀曰陣。 存審輩宜爲之，非大王之事也。王爲之攬轡而還。他日，伺存審不在，策馬急出，顧謂左右曰：老子妨人戲！ 以戰爲戲，何晉王之輕也！至聞嗣源入大梁，又何其衰也歟！伺，相吏翻。 王以數百騎抵梁營，謝彥章伏精甲五千於隄下；王引十餘騎度隄，伏兵發，圍王數十重， 重，直龍翻。 王力戰於中，後騎繼至者攻之於外，僅得出。會李存審救至，梁兵乃退，王始以存審之言爲忠。 史言晉王勇而輕，屢經危殆，其得免者幸也。然再危而再免者，皆李存審援兵之力，謂老子妨人戲可乎！	1
早觅为龙去，江湖莫漫游。须知香饵下，触口是铦钩。	0
初，雲昭訓父定興，出入東宮無節，數進奇服異器以求悅媚； 數，所角翻。 左庶子裴政屢諫， 隋制，左庶子領門下坊。 勇不聽。政謂定興曰：公所爲不合法度。又，元妃暴薨，道路籍籍，此於太子，非令名也。公宜自引退，不然，將及禍。定興以吿勇，勇益疏政，由是出爲襄州總管。 襄陽郡置襄州。 唐令則爲勇所昵狎， 昵，尼質翻。 每令以絃歌敎內人，右庶子劉行本責之 隋制，右庶子領典書坊。 曰：庶子當輔太子以正道，何有取媚於房帷之間哉！令則甚慙而不   能改。時沛國劉臻 隋志無沛國，劉臻先世仕於江南，江南僑置中原郡縣，猶以沛國爲貫。 平原明克讓 克讓以平原爲貫，猶劉臻也。 魏郡陸爽， 魏郡置相州。 並以文學爲勇所親；行本怒其不能調護，每謂三人曰：卿等正解讀書耳！ 言但能讀書而不能行其所學。解，戶買翻。 夏侯福嘗於閤內與勇戲，福大笑，聲聞於外。 聞，音問。夏，戶雅翻。 行本聞之，待其出，數之曰： 數，所具翻。 殿下寬容，賜汝顏色。汝何物小人，敢爲褻慢！因付執法者治之。 治，直之翻；下同。 數日，勇爲福致請，乃釋之。 爲，于僞翻。 勇嘗得良馬，欲令行本乘而觀之，行本正色曰：至尊置臣於庶子，欲令輔導殿下，非爲殿下作弄臣也。勇慙而止。及勇敗，二人已卒，上歎曰：向使裴政劉行本在，勇不至此。	1
禁苑韶年此日归，东郊道上转青旂。柳色梅芳何处所，风前雪里觅芳菲。开冰池内鱼新跃，剪綵花间燕始飞。欲识王游布阳气，为观天藻竞春晖。	0
青鸟衔葡萄，飞上金井栏。美人恐惊去，不敢捲帘看。	0
鹤帐奇寒被欲冰，开门千嶂雪峥嵘。频年无此丰年玉，一夜移将不夜城。富贵园林行树密，模糊水墨画图横。与诗小住为佳耳，莫管梅花太瘦生。	0
夏，四月，壬辰，以朔方節度使信安王禕兼關內道采訪處置使，增領涇原等十二州。 處，昌呂翻。	1
男儿三十未成名，肯但区区事笔耕。王粲平时希负鼎，贾生今日请长缨。漫漫海内妖氛暗，策策腰间老剑鸣。会使苍生重奠枕，北山休顾小猿惊。	0
會有詔廢鹽池稅， 魏朝蓋謂弛鹽利以與民，可以得民也。 稚上表以爲：鹽池天產之貨，密邇京畿，唯應寶而守之，均贍以理。今四方多虞，府藏罄竭，冀定擾攘， 冀定二州時爲葛榮杜洛周攻圍。 常調之絹不復可收，唯仰府庫， 藏，徂浪翻。調，徒弔翻。復，扶又翻。仰，魚向翻。 有出無入。略論鹽稅，一年之中，準絹而言，不下三十萬匹，乃是移冀定二州置於畿甸；今若廢之，事同再失。 前此宣武帝用甄琛之言，廢鹽池稅，已爲失計；今又廢之，是爲再失。 臣前仰違嚴旨，不先討關賊，徑解河東者，非緩長安而急蒲反，一失鹽池，三軍乏食。天助大魏，茲計不爽。 爽，乖也。 昔高祖昇平之   年，無所乏少， 少，詩沼翻。 猶創置鹽官而加典護，非與物競利，恐由利而亂俗也。况今國用不足，租徵六年之粟，調折來歲之資， 調，徒弔翻。折，之列翻。 此皆奪人私財，事不獲已。臣輒符同監將尉， 謂監鹽池之將尉也。監，工銜翻。將，卽亮翻；下同。 還帥所部，依常收稅， 帥，讀曰率；下同。 更聽後敕。 謂合罷與否，更聽後番敕下也。	1
千年白鹿地，今有佛楼台。昨日到山下，衔花犹出来。	0
十顷隋家旧凿池，池平树尽但回堤。清尘满道君知否，半是当年浊水泥。	0
丁未，以保義節度使王檀爲潞州東面行營招討使。	1
人物风流往往非，空馀陋巷作乌衣。旧时帘幕无从觅，只有年年社燕归。	0
浮生难百岁，能得几日月。渐缺口中牙，将衰鬓边发。人情不久长，翻手成胡越。急急早归来，从今好休歇。	0
丁丑晦，日有食之。	1
棹入江村暮，扣门求友生。青衫新鹿梦，白发旧鸥盟。巷僻苔痕滑，林深鸟舌清。共寻物外味，溪上老渔声。	0
交臂多相共，风流忆此人。海翻移里巷，书蠹积埃尘。奉佛栖禅久，辞官上疏频。故来分半宅，惟是旧交亲。	0
海底有明月，圆于天上轮。得之一寸光，可买千里春。	0
湖上收宿雨，故国思如此。若为天外心，东屯沧海阔。南让洞庭宽，翠粒照晴露。银花垂院榜，翠羽撼绦铃。	0
乃□蓦跃玻璃寒，体被顽甲流腥涎。苏槁为穰功莫论，帝曰报汝后嗣蕃。或居渭水或淇园，一派逃入荒矶湾。厥后生子子生孙，头角崭然闯吾藩。拂云力郁数寸间，精液不泄真味全。祝融玄冥效骏奔，茭心芦芽腼以惭。竹叶与汝本同根，以胶投漆无间言。当家清风洒乾坤，不敢涴以荤与膻。	0
直气犯荆舒，承明下玉除。禁林馀谏藁，蜀道拥安车。自谓三宜去，吾知众莫如。谁为忠义传，事事举堪书。	0
一雨火云尽，闭门心冥冥。兰花与芙蓉，满院同芳馨。佳人天一涯，好鸟何嘤嘤。我有双白璧，不羡于虞卿。我有径寸珠，别是天地精。玩之室生白，潇洒身安轻。只应天上人，见我双眼明。	0
三十文爻七十武，二百六十分明数。首尾须教用武烹，中间文火温温煮。炉中鍊出五彩光，赫赫一粒大如黍。将来掌上和壳吞，逍遥永作真仙侣。	0
太傅怜群从，门人亦贱回。入官先爱子，赐酒许同杯。淮海春多雨，蒹葭夜有雷。遥知拜庆后，梅尉称仙才。	0
树绕高花兀老苍，风流旧日汉黄香。虽非有意争妍暖，岂是无心避雪霜。	0
仙人剪水银河边，仙风吹散花联翩。明星撩乱入我眼，风紧一阵随天旋。如今谁卧剡溪雪，如今谁访山阴船。古人气韵不可见，晓来对此空悠然。檐前未觉眼界豁，临眺忽忆楼居仙。若为留得数玉树，六月绕屋生清妍。	0
使君美且仁，遍地种桃李。岂独放春花，行看食秋子。	0
去汴五百里，通淮十八村。荒原王剪骨，废井伍奢魂。旧筑河南坞，新城塞北屯。百年遗爱在，六一故碑存。	0
蜀王殿上华筵开，五云歌从天上来。满堂罗绮悄无语，喉音止驻云裴回。管弦金石还依转，不随歌出灵和殿。白云飘飖席上闻，贯珠历历声中见。旧样钗篦浅澹衣，元和梳洗青黛眉。低丛小鬓腻䰀鬌，碧牙镂掌山参差。曲终暂起更衣过，还向南行座头坐。低眉欲语谢贵侯，檀脸双双泪穿破。自言本是宫中嫔，武皇改号承恩新。中丞御史不足比，水殿一声愁杀人。武皇铸鼎登真箓，嫔御蒙恩免幽辱。茂陵弓剑不得亲，嫁与卑官到西蜀。卑官到官年未周，堂衡禄罢东西游。蜀江水急驻不得，复此萍蓬二十秋。今朝得侍王侯宴，不觉途中妾身贱。愿持卮酒更唱歌，歌是伊州第三遍。唱著右丞征戍词，更闻闺月添相思。如今声韵尚如在，何况宫中年少时。五云处处可怜许，明朝道向褒中去。须臾宴罢各东西，雨散云飞莫知处。	0
人生百年中，穷通无定迹。譬如风前花，荣谢亦顷刻。当时牧牛竖，尊贵谁与敌。憔悴种瓜翁，乃是封侯客。丈夫苟得时，粪土成拱璧。一朝恩宠衰，黄金失颜色。古今谅皆然，我今何叹息。	0
何進召卓使將兵詣京師。 考異曰：進傳曰：召卓屯關中上林苑。按時卓已駐河東，若屯上林，則更爲西去，非所以脅太后也。今從卓傳。 侍御史鄭泰諫曰：董卓強忍寡義，志欲無厭， 厭，於鹽翻。 若借之朝政， 借，子夜翻。 授以大事，將恣凶欲，必危朝廷。明公以親德之重，據阿衡之權，秉意獨斷， 斷，丁亂翻。 誅除有罪，誠不宜假卓以爲資援也！且事留變生，殷鑒不遠， 謂竇武之事，可爲殷鑒也。 宜在速決。尙書盧植亦言不宜召卓，進皆不從。泰乃棄官去，謂荀攸曰：何公未易輔也。 易，以豉翻。	1
迁客归人醉晚寒，孤舟暂泊子陵滩。怜君更去三千里，落日青山江上看。	0
十三年壬辰八七二	1
一从楚客死，淮山无颜色。	0
超引所親公孫五樓爲腹心。備德故大臣北地王鍾段宏等皆不自安，求補外職。超以鍾爲靑州牧，宏爲徐州刺史。公孫五樓爲武衞將軍，領屯騎校尉，內參政事。封孚諫曰：臣聞親不處外，羇不處內。 左傳申無宇諫楚靈王曰：親不在外，羇不在內。處，昌呂翻。 鍾，國之宗臣，社稷所賴；宏，外戚懿望，百姓具瞻；正應參翼百揆，不宜遠鎭外方。今鍾等出藩，五樓內輔，臣竊未安。超不從。鍾宏心皆不平，相謂曰：黃犬之皮，恐終補狐裘也。 史記：騶忌相齊，淳于髡謂之曰：狐裘雖弊，不可補以黃狗之皮。騶忌曰：謹受令，請謹擇君子，毋雜小人其間。 五樓聞而恨之。	1
幽寻本无事，独往意自长。钓鱼丰乐桥，采杞逍遥堂。罗浮春欲动，云日有清光。处处野梅开，家家腊酒香。路逢眇道士，疑是左元放。我欲从之语，恐复化为羊。	0
綵胜镂新语，酥盘滴小诗。升平多乐事，应许外庭知。	0
溪上药苗齐，丰茸正堪掇。皆能扶我寿，岂止坚肌骨。味掩商山芝，英逾首阳蕨。岂如甘谷士，只得香泉啜。	0
俗尘方倥偬，得得访清幽。烟练素疑抹，山屏翠欲流。松筠扫日月，藤蔓悬春秋。物外有馀乐，吾生空白头。	0
雷响风仍急，人归鸟亦还。乱云方至水，骤雨已喧山。田鼠依林上，池鱼戏草间。因兹屏埃雾，一咏一开颜。	0
覆船山色翠峨峨，栽石藏云不厌多。达理禅师超彼岸，莫疑身外有风波。	0
壬子，夜，寶與太子策遼西王農高陽王隆長樂王盛等萬餘騎出赴會軍，河間王熙勃海王朗博陵王鑒皆幼，不能出城，隆還入迎之，自爲鞁乘， 鞁，平義翻。說文曰：車駕具。 俱得免。燕將王 嚴：王改李。 沈等降魏。 沈，持林翻。 樂浪王惠中書侍郞韓範員外郞段宏太史令劉起等帥工伎三百奔鄴。 樂浪，音洛琅。帥，讀曰率。伎，渠綺翻。	1
嘉辰鸡戟瑞烟高，苍震丕承九庙祧。潮驾天吴彰海润，气涵云汉毓金昭。分阴资善时稽古，辨色含元日侍朝。欲识斯心仁寿处，谟参圣父五兵销。	0
续仲宣、一赋小呼鹰，声名满荆州。向宾筵游戏，毫端月露，皮里阳秋。遍历文书刁斗，何患不封侯。横槊风烟表，独占诗筹。见说眉攒心事，在岷峨乡国，落日西头。怅英豪遗恨，都付大江流。伟平生、经纶雅志，把重弓、聊为汉关留。中秋近，何如载酒，一笑登楼。	0
风烟未息倩诗催，小立栏杆亦快哉。江面贴天晴更好，涛头拍案去仍回。晚山过雨乱鬟拥，细舶点空浮雁来。坐待月明寒练净，片槎直欲到蓬莱。	0
地迥人绝影，山僻虎留迹。下有无底潭，上有欲落石。是间一径横，夹以万松直。树从何时有，陈公所手植。陈公今焉在，径松自寒碧。	0
原甫吾不识，闻之士大夫。少时已绝群，卓荦千里驹。读书足智虑，万卷力有馀。善发六艺蕴，高谈诋先儒。天文地理学，道藏及浮屠。纤悉无不讲，讲之皆粲如。文章弄豪赡，咳唾玉与珠。避落八极间，买者论锱铢。为人又挺特，不与侠者俱。伉健虎独步，轩昂鹤仍孤。身虽登两禁，未及秉钧枢。爽气随沆瀣，敛收入清都。嗟嗟刘夫子，信是荀扬徒。富贵非穷愁，而复多著书。荒城过宿雨，古寺入平芜。郁郁壁上诗，奎钩照天衢。我来值日暮，篝火为踟蹰。想见其风骨，磊落眉宇疏。邦人好事少，不以玉石摹。岁月更久远，彫摧逐泥涂。作诗贵述美，聊用赞不渝。	0
野蔓封城堞，疏松隔丽谯。楼临寒汹涌，门揖翠岧峣。客思闲易感，归心去莫招。何时送客处，看我理归桡。	0
午夜君山玩月回，西邻小圃碧莲开。天香风露苍华冷，云在青霄鹤未来。	0
和靖先生坟已荒，空馀松竹故苍苍。王孙自洗鸬鹚杓，满酌真珠酹一觞。	0
六月，吳人敗吳越兵于沙山。 敗，補邁翻。	1
萧萧春雨密还疏，景象三时固不如。寒入远林莺翅重，暖抽新麦土膏虚。细濛台榭微兼日，潜涨涟漪欲动鱼。唯称乖慵多睡者，掩门中酒览闲书。	0
庚子，詔數李懷光罪惡， 數，所具翻，又所主翻。 敍朔方將士忠順功名，猶以懷光舊勳，曲加容貸，其副元帥太尉中書令河中尹幷朔方諸道節度觀察等使，宜並罷免， 將，卽亮翻。貸，來戴翻。考異曰：舊高郢傳曰：懷光歸河中，又欲悉衆而西。時渾瑊軍孤，羣帥未集郢與李鄘誓死駐之。屬懷光長子璀候郢，郢乃諭以逆順曰：人臣所宜效順，且自天寶以來，阻兵者今復誰在！況國家自有天命，非獨人力，今若恃衆西向，自絕于天，安知三軍不有奔潰者乎！李璀震懼，流淚氣索。明年春，郢與都知兵馬使呂鳴岳都虞候張延英同謀，間道上表。及受密詔事泄，二將立死。懷光乃大集將卒，白刃盈庭，引郢詰之。郢挺然抗詞，無所慚隱，憤氣感發，觀者淚下；懷光慚沮而止。按實錄：懷光以興元元年三月甲申走歸河中。己亥，以渾瑊爲副元帥。四月辛丑朔，始臨軒授瑊節鉞，與郢傳年月全不相應。今不取。 授太子太保；其所管兵馬，委本軍自舉一人功高望重者便宜統領，速具奏聞，當授旌旄，以從人欲。 旌旄，猶言節旄也。	1
五月，赦天下。	1
安南远进红鹦鹉，色似桃花语似人。文章辩慧皆如此，笼槛何年出得身。	0
司空陳耽免；以太常來豔爲司空。	1
野草何青青，野花亦莙莙。王园翳烟树，东风开泉扃。灵辰倏祥练，祖载何因循。半生安陋巷，箪瓢澹无营。天命有穷达，书生多苦辛。北邙同一路，玄庐等枯荣。我本里中子，升堂托微姻。每怀杯渡语，惟士有常心。几杖虽疏阔，眷眷敬爱深。故家乔木瘁，不复典刑存。流水桃花窅，飘零薤露音。幽宫一以閟，清泪洒芳春。	0
春，二月，熙州人李英林反。 隋志：同安郡，梁置豫州，後改晉州，後齊改江州，陳復曰晉州，開皇初曰熙州，因晉熙郡名州也。 三月，辛卯，以揚州總管司馬河內張衡爲行軍總管， 隋制，總管府置長史司馬。河內郡置懷州。 帥步騎五萬討平之。 帥，讀曰率。騎，奇寄翻。	1
季月启重阳，金舆陟宝坊。御旗横日道，仙塔俨云庄。帝跸千官从，乾词七曜光。顾惭文墨职，无以颂时康。	0
鸳鸯离别伤，人意似鸳鸯。试取鸳鸯看，多应断寸肠。	0
翠壶浸雪明遥夜，初疑玉虬飞动。莫弄紫箫吹，堕寒琼惊梦。把红炉对拥。怕清魄，不禁霜重。爱护殷勤，待长留作，道人香供。尘暗古南州，风流远、谁寻故枝么凤。谩举目销凝，对愁云曚暡。向霞扉月洞。且嚼蕊、细开春瓮。这奇绝，好唤苍髯，与竹君来共。	0
四山寒雨送行舟，独掩柴扉泪未收。归见故人应问我，为言卒岁敢优游。	0
春，三月，行如洛陽。	1
上詐稱海陵恭王有疾，數遣御師瞻視， 數，所角翻。御師，醫師也，以其供御，故謂之御師。至于隋世，尙藥局有侍御醫，又有醫師。 因而殞之，葬禮並依漢東海恭王故事。 漢東海王彊以天下讓，葬用殊禮。	1
常欲饱煖天下人，其道未得一寸施。子有二亲皆七十，糠覈不充常寒饥。昨日访我破屋下，具鸡一只酒一卮。子起却盘箸不举，吾亲未省曾食之。对我嘘嚱涕泗下，孝子之心真可悲。子固与我同一体，相间岂复有毛皮。顾子之亲则吾亲，吾亲冻馁无柰何。饱煖天下心徒为，送子出门成此诗。	0
小器酌升斗，渠宁同釜钟。心公德始宏，一介称能容。将军见何卑，偏忌相如功。卓哉全璧贤，怀才肯争锋。悔过犹可称，服善交情终。	0
同病病夫怜病鹤，精神不损翅翎伤。未堪再举摩霄汉，只合相随觅稻粱。但作悲吟和嘹唳，难将俗貌对昂藏。唯应一事宜为伴，我发君毛俱似霜。	0
麟笔大书六月雨，蝉声静扫一天秋。天河倒挽甲兵洗，地宝咸归粳稻畴。雨馀攲枕轩窗月，天际归帆蘋蓼洲。一饱了知天赐履，漉巾洗盏办新篘。	0
忆昨初倾盖，同登巴岳楼。江淮重邂逅，幕府屡绸缪。梦绝秋城柝，人随夜壑舟。潜山归路杳，草木亦凄愁。	0
高天风雨散，清气在园林。况我夜初静，当轩鸣绿琴。云开北堂月，庭满南山阴。不见长裾者，空歌游子吟。	0
苦怀茅屋底，夜归船轧轧。酒榼对鱼篮，照路燃藁秸。及门呼弟昆，长少常七八。酣肠如有神，造化不管辖。朅来久欠此，君乃饷甘滑。大醉今复狂，醒来恐愁杀。	0
水北烟寒雪似梅。水南梅闹雪千堆。月明南北两瑶台。云近恰如天上坐，魂清疑向斗边来。梅花多处载春回。	0
方士張果自言有神仙術，誑人云堯時爲侍中，於今數千歲；多往來恆山中， 恆山時屬定州恆陽縣界。誑，居況翻。恆，戶登翻。 則天以來，屢徵不至。恆州刺史韋濟薦之，上遣中書舍人徐嶠齎璽書迎之。 相，息亮翻。璽，斯氏翻。 庚寅，至東都，肩輿入宮，恩禮甚厚。	1
论心海内几亲朋，岁晚相依祇弟兄。夜雨对床无复昔，春风回首独伤情。	0
一树摧残几片存，栏边为汝最伤神。休翻雨滴寒鸣夜，曾抱花枝暖过春。与影有情唯日月，遇红无礼是泥尘。上阳宫女多诗思，莫寄人间取次人。	0
夷陵城阙倚朝云，战败秦师纵火焚。何事三千珠履客，不能西禦武安君。	0
丁未，陳忠侯曹仁卒。	1
谁断巨鳌足？连山分一股。谁跨海上鹏？压作参差羽。应是女娲辈，化工挥巧斧。掀翻煮石云，大块将天补。渣滓至今在，县瓴分注乳。磊落掷遐荒，龃龉不合土。忙惊日月过，晃漾空中舞。裒益问巨灵，谽谺碍臂武。塞罅制逆流，努力迹骈拇。神禹四载仆，九年梗作雨。纡回杀拗区，澎湃乱飞鼓。漫下祖龙鞭，六丁擭舟府。漫发熊绎矢，非石又非虎。数狭不能制，伊谁可再侮。曾把蓬莱轮，难将此物赌。罗浮亦可移，此物不可取。肋斗出盘山，粗能踞地主。芝田第九层，最上蕙生圃。	0
備德聞超至，大喜，遣騎三百迎之。 騎，奇寄翻；下同。 超至廣固，以金刀獻於備德；備德慟哭，悲不自勝。 勝，音升。 封超爲北海王，拜侍中驃騎大將軍司隸校尉 驃，匹妙翻。 開府，妙選時賢，爲之僚佐。備德無子，欲以超爲嗣。超入則侍奉盡歡，出則傾身下士， 下，戶嫁翻。 由是內外譽望翕然歸之。	1
秦主興以災異屢見， 見，賢遍翻。 降號稱王，下詔令羣公卿士將牧守宰各降一等； 將，卽亮翻。守，式又翻；下同。 大赦，改元弘始。存問孤貧，舉拔賢俊，簡省法令，淸察獄訟，守令之   有政迹者賞之，貪殘者誅之，遠近肅然。	1
十年离乱后，此去若为情。春晚香山绿，人稀豫水清。野陂看独树，关路逐残莺。前殿朝明主，应怜白发生。	0
一凤领四雏，夜作吾伊声。梧桐高拂日，好去瑞尧庭。	0
东与西，眼与眉。偃月炉中运坎离，灵砂且上飞。最幽微，是天机。你休痴，你不知。	0
十年身不到朝廷，欲伴骚人赋落英。但得低头拜东野，不辞中路伺渊明。舣舟苕霅人安在，卜筑江淮计已成。千里论交一言足，与君盖亦不须倾。	0
隐居慵出人嫌癖，乐静安閒祇自怜。窗眼白驹催短晷，案头黄卷遣长年。南枝春信应先透，北陆寒凝势更坚。地下一阳何日复，千林枯木已欣然。	0
又，刑罰之要，在於明當， 當，丁浪翻。 不在於重。苟不失有罪，雖捶撻之薄，人莫敢犯；若容可僥幸，雖參夷之嚴，不足懲禁。 參夷，謂夷三族也。捶，止橤翻。僥，堅堯翻。 今內外之官，欲邀當時之名，爭以深刻爲無私，迭相敦厲， 敦，迫也。厲，嚴以勉之。 遂成風俗。陛下居九重之內，視人如赤子；百司分萬務之任，遇下如仇讎。是則堯舜止一人，而桀紂以千百；和氣不至，蓋由於此。謂宜敕示百僚，以惠元元之命。	1
手种琅玕劣十年，今年新笋不胜繁。不知明早添多少，日暮闲来数一番。	0
兵馬使王武俊爲左右所構，惟岳疑之，惜其才，未忍除也。束鹿之戰，使武俊爲前鋒，私自謀曰：我破朱滔，則惟岳軍勢大振，歸，殺我必矣。故戰不甚力而敗。	1
庚申，上以服餌，令太子監國。 監，古銜翻。	1
笑谈容易发仓囷，全活生灵百万人。十五年来山里坐，不妨来此越精神。	0
新花红烁烁，旧花满山白。昔日金张门，狼籍馀废宅。	0
秋潦淹辙迹，高居限参拜。耿耿蓄良思，遥遥仰嘉话。一晨长隔岁，百步远殊界。商听饶清耸，闷怀空抑噫。美君知道腴，逸步谢天械。吟馨铄纷杂，抱照瑩疑怪。撞宏声不掉，输邈澜逾杀。檐泻碎江喧，街流浅溪迈。念初相遭逢，幸免因媒介。祛烦类决痈，惬兴剧爬疥。研文较幽玄，呼博骋雄快。今君轺方驰，伊我羽已铩。温存感深惠，琢切奉明诫。迨兹更凝情，暂阻若婴瘵。欲知相从尽，灵珀拾纤芥。欲知相益多，神药销宿惫。德符仙山岸，永立难欹坏。气涵秋天河，有朗无惊湃。祥凤遗蒿鴳，云韶掩夷靺。争名求鹄徒，腾口甚蝉喝。未来声已赫，始鼓敌前败。斗场再鸣先，遐路一飞届。东野继奇躅，修纶悬众犗。穿空细丘垤，照日陋菅蒯。小生何足道，积慎如触虿。愔愔抱所诺，翼翼自申戒。圣书空勘读，盗食敢求嘬。惟当骑款段，岂望觌圭玠。弱操愧筠杉，微芳比萧䪥。何以验高明，柔中有刚夬。	0
来访唐时事，荒洲暮霭青。遍生新草棘，难认旧池亭。毁记欺无主，存祠怕有灵。今人轻古迹，此地少曾经。	0
裁生罗，伐湘竹。帔拂疏霜簟秋玉，炎炎红镜东方开。晕如车轮上裴回，啾啾赤帝骑龙来。	0
名齐火浣溢山椒，谁把惊虹挂一条。天外倚来秋水刃，海心飞上白龙绡。民田凿断云根引，僧圃穿通竹影浇。喷石似烟轻漠漠，溅崖如雨冷潇潇。水中蚕绪缠苍壁，日里虹精挂绛霄。寒漱绿阴仙桂老，碎流红艳野桃夭。千寻练写长年在，六出花开夏日消。急恐划分青嶂骨，久应䙀裂翠微腰。濯缨便可讥渔父，洗耳还宜傲帝尧。林际猿猱偏得饭，岸边乌鹊拟为桥。赤城未到诗先寄，庐阜曾游梦已遥。数夜积霖声更远，郡楼欹枕听良宵。	0
霜林凋晚，危楼迥，登临无限秋思。望中闲想，洞庭波面，乱红初坠。更萧索、风吹渭水。长安飞舞千门里。变景摧芳榭，唯有兰衰暮丛，菊残馀蕊。回念花满华堂，美人一去，镇掩香闺经岁。又观珠露，碎点苍苔，败梧飘砌。谩赢得、相思泪眼，东君早作归来计。便莫惜丹青手，重与芳菲，万红千翠。	0
乙酉，魏葬孝明皇帝于定陵，廟號肅宗。	1
严寒冬月。前日阳生几降雪。松柏凌霄。森耸庭中叹后凋。昔人犹豫。身入山林深静处。今古同符。好趁笙歌且自娱。	0
经过此地无穷事，一望凄然感废兴。渭水故都秦二世，咸原秋草汉诸陵。天空绝塞闻边雁，叶尽孤村见夜灯。风景苍苍多少恨，寒山半出白云层。	0
三十一年癸未前三三八	1
徂谢年方久，哀荣事独稀。虽殊百两迓，同是九泉归。诏使归金策，神人送玉衣。空山竟不从，宁肯学湘妃。	0
庙算符天象，干旄格有苗。三军歌按堵，万骑弛鸣镖。虔岭顽民远，朝阳寇逆招。偃文休众士，锡命自皇朝。莫篆天然石，惟吹洛下箫。声闻神起舞，气感海无妖。方叔猷元壮，相如赋未饶。成周放牛马，林野任逍遥。	0
麻姑山下逢真士，玄肤碧眼方瞳子。自言混沌凿不死，大笑老彭非久视。强争龙虎是狂人，不保元和虚叩齿。桃花雨过春光腻，劝我一杯灵液味。教我无为礼乐拘，利路名场多忌讳。不如含德反婴儿，金玉满堂真可贵。	0
狄敗魏師于澮。 漢之中山上黨西河上郡，自春秋以來，狄皆居之，此亦其種也。水經：澮水出河東絳縣東澮山，西過絳縣南，又西南過虒祁宮南，又西南至王橋，入汾水。括地志：澮山在絳州翼城縣東北。敗，補邁翻。澮，古外翻。	1
轩轩任公子，本是钓鳌人。手把虹蜺竿，一举百万钧。得鳌谓无用，坐卷千丈纶。却自絓蚯蚓，浅濑收纤鳞。悠悠世上儿，不识此有神。但将俗士眼，下视穷水滨。	0
癸未，興善寺胡僧不空卒，贈開府儀同三司司空，賜爵肅國公，諡曰大辯正廣智不空三藏和尙。 釋典云：佛在多羅柰，最初爲五人說契經修多羅藏。佛在羅閱祗，最初爲須那提說毗眉藏。佛在毗舍離獼猴池，最初爲跂耆說阿毗曇藏。五百羅漢夜集阿毗曇，相續解說經，此爲三藏學。又，三藏學，經律論也。卒，子恤翻。藏，徂浪翻。	1
只记梅花破腊前。恼人春色又薰然。山头井似陆公泉。上客长谣追楚些，娇娃短舞看胡旋。崇桃积李自年年。	0
魏主欲變易舊風，壬寅，詔禁士民胡服。國人多不悅。 國人者，與魏同起於北荒之子孫也。	1
鸭陂清浪撼城隅，此地班春忝细书。琪树老来抛禁省，玉绳低处认皇居。君轩恋结萧萧马，客素愁凭六六鱼。相阁裁章怜旧物，为曾簪笔从雕舆。	0
故山渐近，念渊明归意，翛然谁论。归去来兮秋已老，松菊三径犹存。稚子欢迎，飘飘风袂，依约旧衡门。琴书萧散，更欣有酒盈尊。惆怅萍梗无根，天涯行已遍，空负田园。去矣何之窗户小，容膝聊倚南轩。倦鸟知还，晚云遥映，山气欲黄昏。此还真意，故应欲辨忘言。	0
冬，十一月，己丑，地震，雨水。	1
立意忘机机已生，可能朝市污高情。时人未会严陵志，不钓鲈鱼只钓名。	0
手里金鹦鹉，胸前绣凤凰。偷眼暗形相。不如从嫁与，作鸳鸯。	0
是時，酷吏恣橫， 橫，下孟翻。 百官畏之側足，昭德獨廷奏其姦。太后好祥瑞， 好，呼到翻。 有獻白石赤文者，執政詰其異， 詰，去吉翻。 對曰：以其赤心。昭德怒曰：此石赤心，他石盡反邪？ 邪，音耶。 左右皆笑。襄州人胡慶以丹漆書龜腹曰：天子萬萬年。詣闕獻之。昭德以刀刮盡，奏請付法。太后曰：此心亦無惡。命釋之。	1
丙戌，詔梁公增封十郡，進爵爲王。 時以豫州之南譙廬江，江州之尋陽，郢州之武昌西陽，南徐州之南琅邪南東海晉陵，揚州之臨海永嘉十郡益梁國。 癸巳，受命，赦國內及府州 章：十二行本州下有所統二字；乙十一行本同；孔本同；退齋校同。 殊死以下。 自進爵爲王已上，凡詔皆以宣德太后稱制行之。	1
故里樊川菊，登高素浐源。他时一笑后，今日几人存。巫峡蟠江路，终南对国门。系舟身万里，伏枕泪双痕。为客裁乌帽，从儿具绿尊。佳辰对群盗，愁绝更谁论。	0
浓艳浓香雪压枝，袅烟和露晓风吹。红儿被掩妆成后，含笑无人独立时。	0
燕山雪花大如席，与儿洗面作光泽。恍然天地半夜白，闺中祇是空相忆。点注桃花舒小红，与儿洗面作华容。欲问平安无使来，桃花依旧笑春风。	0
寧陵丞廬江郭霸以諂諛干太后， 寧陵縣，屬宋州，本戰國時魏之甯城，漢高祖改爲寧陵縣。廬江，漢龍舒縣地，屬廬江郡，梁置湖州，隋廢州爲廬江縣，屬廬州。考異曰：新傳，名弘霸。舊傳御史臺記皆單名霸，唯統紀延載元年云弘霸。僉載云應革命舉，蓋正謂此時也。今從臺記。 拜監察御史。 監，古銜翻。 中丞魏元忠病，霸往問之，因嘗其糞，喜曰：大夫糞甘則可憂； 中丞而呼爲大夫，過呼之也。 今苦，無傷也。元忠大惡之， 惡，烏路翻。 遇人輒吿之。	1
越雪从来招犬吠，平生独欠是为师。早知穷达皆天赋，晚觉文章与道亏。万斛客愁吾老矣，一生心事子知之。残杯冷炙成何事，空过人间五十期。	0
得之一元，匪受自天。太老之真，无上之仙。光含影藏，形于自然。真安匪求，神之久留。淑美其真，体性刚柔。丹霄碧虚，上圣之俦。百岁之后，空馀坟丘。	0
淮南法，秋石最堪誇。位应乾坤白露节，象移寅卯紫河车，子午结朝霞。	0
砌虫唧唧万蝉催，忽有千车捆载来。听得松风并涧水，急呼缥色绿瓷杯。	0
荆山赴太华，百万如走驼。嘴尾不相殊，前后翻海波。既至拥而蹲，仰首争列罗。太华势愈尊，引手欲下摩。中条从北来，亦愿依巍峨。岂知队伍弱，只类马与骡。奔腾气力尽，群伏饮大河。饮已只南望，岌然将奈何。	0
妪貌何妨至辅臣，猴形亦有上麒麟。伏波眉目空如画，不是云台剑佩人。	0
暖碧浮天面，迟红上日华。宝幡双帖燕，綵树对缠花。	0
白发荆州叹滞淫，吴衣重杵洛城砧。遣愁莫上高楼望，只有秋来昼日阴。	0
乙丑，加李晟河中同絳節度使；上猶以爲薄， 德宗當患難之時，進人若將加諸膝；當事定之後，退人若將隊諸淵。晟，成正翻。使，疏吏翻。 丙寅，又加同平章事。	1
经秋宋玉已悲伤，况报胎禽昨夜亡。霜晓起来无问处，伴僧弹指绕荷塘。	0
谩道诗名出，何曾著苦吟。忽来还有意，已过即无心。夏月山长往，霜天寺独寻。故人怜拙朴，时复寄空林。	0
帝興于閭閻， 師古曰：閭，里門也。閻，里中門也。言從里巷而卽天位也。 知民事之囏難。 囏，古艱字。 霍光旣薨，始親政事，厲精爲治， 治，直吏翻；下同。 五日一聽事。自丞相以下各奉職奏事，敷奏其言，考試功能。 應劭曰：敷，陳也。各自奏陳其言，然後試之以官，考其功德也。 侍中尙書功勞當遷及有異善，厚加賞賜，至于子孫，終不改易。 師古曰：言各久其職事也。貢父曰：至于子孫，謂賞賜逮及子孫也，非謂侍中尙書官至子孫不改易也。 樞機周密，品式備具，上下相安，莫有苟且之意。及拜刺史守相，輒親見問，觀其所由，退而考察所行以質其言， 師古曰：質，正也。 有名實不相應，必知其所以然。常稱曰：庶民所以安其田里而亡歎息愁恨之心者，政平訟理也。 師古曰：訟理，言所訟見理而無冤滯也。亡，古無字通。 與我共此者，其唯良二千石乎！ 師古曰：謂郡守諸侯相。 以爲太守，吏民之本，數變易則下不安； 數，所角翻。 民知其將久，不可欺罔，乃服從其敎化。故二   千石有治理效，輒以璽書勉厲，增秩賜金，或爵至關內侯；公卿缺，則選諸所表，以次用之。 師古曰：所表，謂增秩賜金爵也。 是以漢世良吏，於是爲盛，稱中興焉。	1
屋东瓜蔓已扶疏，小石蓝花破萼初。从此到寒能几日，风沙还见一年除。	0
壶里清冰冰里人，个边无地可留尘。何时去弄池中月，照我星星白发新。	0
桃花深映水边庄，夫妇相携笑语香。耕耨有粮蚕有种，丁男戽水女条桑。	0
撞钟浮玉山，迎我三千指。众中闻謦欬，未语知乡里。我非个中人，何以默识子。振衣忽归去，只影千山里。涪江与中泠，共此一味水。冰盘荐琥珀，何似糖霜美。	0
仁君御宇，环海谧清。运符武德，道协文明。九成式叙，百度惟成。金门积庆，玉叶传荣。	0
边城岁暮多风雪，强压春醪与君别。玉帐夜谈霜月苦，铁骑晓出水河裂。断蓬飞叶捲黄沙，祇有千林䰒松花。应为王孙朝上国，珠幢玉节与排衙。左援公孝右孟博，我居其间啸且诺。仆夫为我催归来，要与北海春水争先回。	0
敕使传宣泛食时，去年今日侍龙墀。江城牢落追前事，一寸丹心只自知。	0
张衡侧身愁思久，王粲登楼日回首。不作渭滨垂钓臣，羞为洛阳拜尘友。	0
義眞至歷陽，多所求索，執政每裁量不盡與； 裁，剸節也。量，槪度也。索，山客翻。量，音良。 義眞深怨之，數有不平之言， 數，所角翻。 又表求還都，諮議參軍廬江何尙之屢諫，不聽。時羨之等已密謀廢帝，而次立者應在義眞；乃因義眞與帝有�，先奏列其罪惡，廢爲庶人，徙新安郡。前吉陽令堂邑張約之上疏曰： 吉陽縣屬廬陵郡。今吉州有吉水縣，蓋吳立縣於吉水之陽，因以爲名   也。 廬陵王少蒙先皇優慈之遇，長受陛下睦愛之恩，故在心必言，所懷必亮， 亮，信也，明也，導也。言義眞凡有所懷，自信以爲是，必明而導之，無所回避也。少，詩照翻。長，知兩翻。 容犯臣子之道，致招驕恣之愆。 言容有犯臣道之事，以致招驕恣之罪。 至於天姿夙成，實有卓然之美，宜在容養，錄善掩瑕，訓盡義方，進退以漸。今猥加剝辱，幽徙遠郡， 剝辱，謂褫爵爲庶人。 上傷陛下常棣之篤，下令遠近恇然失圖。 恇，去王翻。 臣伏思大宋開基造次， 造，七到翻。 根條未繁，宜廣樹藩戚，敦睦以道。人誰無過，貴能自新；以武皇之愛子，陛下之懿弟，豈可以其一眚，長致淪棄哉！書奏，以約之爲梁州府參軍，尋殺之。	1
涼王光召太原公纂使討黁。纂將還，諸將皆曰：段業必躡軍後，宜潛師夜發。纂曰：業無雄才，憑城自守；若潛師夜去，適足張其氣勢耳。 張，知亮翻。 乃遣使吿業曰：郭黁作亂，吾今還都； 都謂姑臧。使，疏吏翻。 卿能決者，可早出戰。於是引還。業不敢出。	1
王莽欲为先与草，董贤将过自迎门。省中树木何閒事，却对妻孥不肯言。	0
洪河清渭天池浚，太白终南地轴横。祥云辉映汉宫紫，春光绣画秦川明。草妒佳人钿朵色，风回公子玉衔声。六飞南幸芙蓉苑，十里飘香入夹城。	0
李洪寇荆南，高季昌遣其將倪可福擊敗之。 敗，補邁翻。 詔馬步都指揮使陳暉將兵會荆南兵討洪。	1
會白騎攻東垣， 白騎，張白騎之衆相聚爲賊者也。垣縣，屬河東郡，東字衍。續漢志，垣縣，註云：山在東，狀如垣。蓋此時已有東垣之名。騎，奇寄翻。 高幹入濩澤。 濩澤縣，屬河東郡。賢曰：今澤州縣。師古曰：濩，音烏號翻。 畿知諸縣附己，乃出，單將數十騎，赴堅壁而守之， 將，卽亮翻。堅壁，壁壘之最堅者。 吏民多舉城助畿者， 舉城，謂舉屬縣城也。 比數十日， 比，必寐翻。 得四千餘人。固等與高幹張晟共攻畿，不下，略諸縣，無所得。曹操使議郞張旣西徵關中諸將馬騰等，皆引兵會擊晟等，破之，斬固琰等首，其餘黨與皆赦之。	1
齊太倉令淳于意有罪， 太倉令，齊王國官也。姓譜：淳于出於姜姓，州公之後。 當刑，詔獄逮繫長安。 師古曰：逮，及也；辭之所及，則追捕之，故謂之逮。一曰：逮者，在道將送，防禦不絕，若今之傳送囚。 其少女緹縈上書曰： 師古曰：緹，他弟翻；索隱音啼。縈，於營翻。 妾父爲吏，齊中皆稱其廉平；今坐法當刑。妾傷夫死者不可復生，刑者不可復屬， 夫，音扶。復，扶又翻；下同。師古曰：屬，聯也，之欲翻。 雖後欲改過自新，其道無繇也。 繇，古由字通用。 妾願沒入爲官婢， 漢制：永巷令典官婢。 以贖父刑罪，使得自新。	1
壬午，周王謁成陵； 周太祖陵曰成陵。 乙酉，還宮。	1
应念衰翁老且疲，年来跬步要扶持。铁为拄杖劳相寄，全胜花前只杖藜。	0
冉冉青衫客，悠悠白发人。乱山孤驿暮，长路百花新。终岁行他县，全家望此身。更思君去就，早晚问平津。	0
唐主立齊王景遂爲皇太弟。徙燕王景達爲齊王，領諸道兵馬元帥；徙南昌王弘冀爲燕王，爲之副。 燕，於堅翻。	1
青丝一绺堕云鬟，金剪刀鸣不忍看。持谢君王寄幽怨，可能从此住人间。	0
蜀唐文扆旣死，太傅門下侍郞同平章事張格內不自安， 張格附唐文扆見上三年。 或勸格稱疾俟命，禮部尙書楊玢自恐失勢，謂格曰： 玢，方貧翻。 公有援立大功， 謂草表使諸公請立宗衍。 不足憂也。庚午，貶格爲茂州刺史，玢爲榮經尉；吏部侍郞許寂戶部侍郞潘嶠皆坐格黨貶官。格尋再貶維州司戶，庾凝績奏徙格於合水鎭， 九域志：邛州蒲江縣有合水鎭。 令茂州刺史顧承郾伺格陰事。王宗侃妻以格同姓，欲全之，謂承郾母曰：戒汝子，勿爲人報仇， 郾，於建翻。爲，于僞翻。 他日將歸罪於汝。承郾從之。凝績怒，因公事抵承郾罪。	1
翰墨场中浪得名，近来研席愧尘侵。紫怀心素锋铓健，红束腰身管套深。珍重故交分数种，胜于野老获千金。便当拂茧晴窗下，剩写新诗倩鹤吟。	0
儿童争喜岁时新，老去方知感此辰。始具杯盘来送腊，又簪幡胜去鞭春。满斟蕉叶休辞醉，且对桃花痛饮醇。况有故人能过我，相看岁晚更情亲。	0
晓光初入右银台，鸳鹭分班启沃来。如水如鱼何际会，尽言金鼎得盐梅。	0
太霄垂佑，绵宇洽祺祥。秘检焕云章。宸心虔奉崇徽号，茂典迈前王。霞明藻卫列通庄。宝册奉琳房。都人震抃腾谣颂，亿载保欢康。	0
潇湘浦暖全迷鹤，逻逤川寒只有雕。谁向孤舟忆兄弟，坐看连雁度横桥。	0
涼王光疾甚，立太子紹爲天王，自號太上皇帝；以太原公纂爲太尉，常山公弘爲司徒。謂紹曰：今國家多難，三鄰伺�， 三鄰，謂秃髮乞伏段業也。難，乃旦翻。 吾沒之後，使纂統六軍，弘管朝政， 朝，直遙翻。 汝恭己無爲，委重二兄，庶幾可濟； 幾，居依翻。 若內相猜忌，則蕭牆之變，旦夕至矣！又謂纂弘曰：永業才非撥亂， 呂紹字永業。 直以立嫡有常，猥居元首。 君爲元首。 今外有強寇，人心未寧，汝兄弟緝睦，則祚流萬世； 緝，當作輯。 若內自相圖，則禍不旋踵矣！纂弘泣曰：不敢。又執纂手戒之曰：汝性粗暴，深爲吾憂。善輔永業，勿聽讒言！是日，光卒。 年六十三。 紹祕不發喪，纂排閤入哭，盡哀而出。紹懼，以位讓之，曰：兄功高年長， 長，知兩翻。 宜承大統。纂曰：陛下國之冢嫡，臣敢奸之！ 奸，音干。 紹固讓，纂不許。	1
边城多远别，此去莫徒然。问礼知才子，登科及少年。出门看落日，驱马向秋天。高价人争重，行当早着鞭。	0
涼王光以西秦王乾歸數反覆， 謂乾歸旣稱藩於光而悔之也。數，所角翻。 舉兵伐之。乾歸羣下請東奔成紀以避之， 成紀縣，自漢以來屬天水郡，治小坑川；唐併顯親縣入成紀縣，移成紀縣治顯親川。 乾歸曰：軍之勝敗，在於巧拙，不在衆寡。光兵雖衆而無法，其弟延勇而無謀，不足憚也。且其精兵盡在延所，延敗，光自走矣。光軍于長最，遣太原公纂等帥步騎三萬攻金城；乾歸帥衆二萬救之，未至，纂等拔金城。光又遣其將梁恭等以甲卒萬餘出陽武下峽， 陽武下峽在高平西，河水所經也。將，卽亮翻。 與秦州刺史沒弈干攻其東，天水公延以枹罕之衆攻臨洮武始河關，皆克之。 臨洮縣，漢屬隴西郡，惠帝分屬狄道郡。武始郡，故狄道縣地。河關縣，前漢屬金城郡，後漢屬隴西郡，晉屬狄道郡。枹，音膚。洮，土刀翻。 乾歸使人紿延云： 紿，待亥翻。 乾歸衆潰，奔成紀。延欲引輕騎追之，司馬耿稚諫曰：乾歸勇略過人，安肯望風自潰！前破王廣楊定，皆羸師以誘之。 破楊定，   見上卷孝武太元十九年。太元十一年，王廣爲鮮卑匹蘭所執，送於後秦；此時乾歸未統國事也。乾歸破廣當在乞伏國仁之時。稚，直利翻。羸，倫爲翻。 今吿者視高色動，殆必有姦，宜整陳而前，使步騎相屬， 陳，讀曰陣。屬，之欲翻。 俟諸軍畢集，然後擊之，無不克矣。延不從，進，與乾歸遇，延戰死。稚與將軍姜顯收散卒，還屯枹罕。光亦引兵還姑臧。	1
田悅聞之，遣判官王侑許士則間道至深州，說朱滔曰：司徒奉詔討李惟岳，旬朔之間，拔束鹿，下深州，惟岳勢䠞， 間，古莧翻。說，式芮翻；下說王人說同。䠞，與蹙同。 故王大夫因司徒   勝勢，得以梟惟岳之首，此皆司徒之功也。又天子明下詔書， 梟，堅堯翻。下，遐嫁翻。 令司徒得惟岳城邑，皆隸本鎭；今乃割深州以與日知，是自棄其信也。且今上志欲掃淸河朔，不使藩鎭承襲，將悉以文臣代武臣，魏亡，則燕趙爲之次矣； 令，力丁翻。燕，因虔翻。 若魏存，則燕趙無患。然則司徒果有意矜魏博之危而救之，非徒得存亡繼絕之義，亦子孫萬世之利也。 同舟遇風，則胡越可使相救。是以善用兵者，必先離其交。 又許以貝州賂滔。 貝州，魏博巡屬。 滔素有異志，聞之，大喜，卽遣王侑歸報魏州，使將士知有外援，各自堅。又遣判官王郅 將，卽亮翻。考異曰：舊傳王郅作王郢，今從燕南記。 與許士則俱詣恆州，說王武俊曰：大夫出萬死之計，誅逆首，拔亂根， 謂誅李惟岳也。 康日知不出趙州，豈得與大夫同日論功！而朝廷褒賞略同，誰不爲大夫憤邑者！ 朝，直遙翻。爲，于僞翻。 今又聞有詔支糧馬與鄰道，朝廷之意，蓋以大夫善戰， 章：十二行本戰下有無敵二字；乙十一行本同；退齋校同；張校同，云無註本亦無。 恐爲後患，先欲貧弱軍府，俟平魏之日，使馬僕射北首， 射，寅謝翻。馬僕射，謂馬燧，時攻魏州。首，式又翻。 朱司徒南向，共相滅耳。朱司徒亦不敢自保，使郅等效愚計，欲與大夫共救田尙書而存之。 尙，辰羊翻。田悅拒命，宜削官，而當時猶稱其朝銜，可以見朝命之重。 大夫自留糧馬以供軍；朱司徒不欲以深州與康日知，願以與大夫，請早定刺史以守之。三鎭連兵， 此三鎭，謂范陽恆冀魏博。 若耳目手足之相救，則他日永無患矣！武俊亦喜，許諾， 利害同，故說之易入。 卽遣判官王巨源使於滔， 使，疏吏翻。 且   令知深州事， 令，力丁翻。 相與刻日舉兵南向。滔又遣人說張孝忠，孝忠不從。 說，式芮翻。	1
秋，九月，行自洛陽至；淮南王梁王趙王楚王皆從。 從，才用翻。	1
今代吾家后子云，新诗也解乞陈人。银河波浪痕痕玉，花县风光字字春。大胜十年灯火读，更无半点簿书尘。鹗章塞得公车破，便合留渠立紫宸。	0
望春楼外沧波，旧年照眼青铜镜。炼成宝月，飞来天上，银河流影。绀玉钩帘处，横犀尘、天香分鼎。记殷云殿锁，裁花剪露，曲江畔、春风劲。槐省。红尘昼静，午朝回、吟生晚兴。春霖绣笔，莺边清晓，金狨旋整。阆苑芝仙貌，生绡对、绿窗深景。弄琼英数点，宫梅信早，占年光永。	0
誕奉表投之城外曰：陛下信用讒言，遂令無名小人來相掩襲；不任枉酷， 任，音壬。 卽加誅翦。雀鼠貪生，仰違詔敕。今親勒部曲，鎭扞徐兗。先經何福，同生皇家？ 誕於帝同氣也，故云然。 今有何愆，便成胡越？陵鋒蹈 章：甲十一行本蹈作奮；乙十一行本同；孔本同。 戈，萬   沒豈顧； 萬沒，猶言萬死也。 盪定之期，冀在旦夕。又曰：陛下宮帷之醜，豈可三緘！ 家語：孔子觀周，入后稷之廟，有金人，三緘其口而銘其背曰：古之愼言人也。 上大怒，凡誕左右腹心同籍期親在建康者並誅之， 同籍，諸同宗屬之籍者；期親，謂期喪之親也。 死者以千數，或有家人已死，方自城內出奔者。	1
小小园林畔，萧萧丛薄间。茅檐颇幽隐，竹径自回环。犬吠溪头客，日衔窗外山。遗编淡相对，身世觉高閒。	0
簿书流汗走君房，那得狂奴故意降。努力诸公了台阁，不烦鱼雁到桐江。	0
陶令之官去，穷愁惨别魂。白烟横海戍，红叶下淮村。澹浪摇山郭，平芜到县门。政成堪吏隐，免负府公恩。	0
眼下有衣兼有食，心中无喜亦无忧。正如身后有何事，应向人间无所求。静念道经深闭目，闲迎禅客小低头。犹残少许云泉兴，一岁龙门数度游。晴教晒药泥茶灶，闲看科松洗竹林。活计纵贫长净洁，池亭虽小颇幽深。厨香炊黍调和酒，窗暖安弦拂拭琴。老去生涯祗如此，更无馀事可劳心。	0
方塘深且广，伊昔俯吾庐。环岸垂绿柳，盈泽发红蕖。上延北原秀，下属幽人居。暑雨若混沌，清明如空虚。此乡多隐逸，水陆见樵渔。废赏亦何贵，为欢良易摅。且言重观国，当此赋归欤。	0
城峻先迎月，帘疏不隔风。棋声传下界，雁影没长空。岛屿秋光里，楼台海气中。登临故待晚，雨外夕阳红。	0
唱得梨园绝代声。前朝惟数李夫人。自从惊破霓裳后，楚奏吴歌扇里新。秦嶂雁，越溪砧。西风北客两飘零。尊前忽听当时曲，侧帽停杯泪满巾。	0
山溜碧泓澄，清甘归色味。傥逢张又新，应不落第二。	0
春，正月，辛巳，蜀主祀南郊，大赦。	1
天连宫阙云烟湿，地接淮山日月低。不知何处两黄鹄，飞向白云云外归。	0
南山岩石上，郁郁长青松。樛枝全似铁，老干半成龙。法雨流根润，慈云护影重。吾师挂锡处，苔藓近来封。	0
囊中书是居山写，海畔家贫乞食还。吾子莫愁登第晚，古人惟爱贱游闲。舟行散适江亭上，郡宴歌吟蜡烛间。从此乐章休叙战，汉兵无阵亦无蛮。	0
三月，桓振自鄖城襲江陵， 杜預曰：江夏雲杜縣東南有鄖城，古鄖子之國。鄖，音云。振先逃于溳川，鄖城蓋在溳川也。溳，音云。 荆州刺史司馬休之戰敗，奔襄陽，振自稱荆州刺史。建威將軍劉懷肅自雲杜引兵馳赴，與振戰於沙橋； 沙橋在江陵城北。 劉毅遣廣武將軍唐興助之，臨陳斬振， 陳，讀曰陣。 復取江陵。 復，扶又翻；下復詣尋復復說同。	1
平生无町畦，任真但落魄。烂醉是生涯，天地为棺椁。	0
朝从紫禁归，暮出青门去。勿言城东陌，便是江南路。扬鞭簇车马，挥手辞亲故。我生本无乡，心安是归处。	0
李孚自稱冀州主簿，求見操曰：今城中強弱相陵，人心擾亂，以爲宜令新降爲內所識信者宣傳明敎。 降，戶江翻。 操卽使孚往入城，吿諭吏民，使各安故業，不得相侵，城中乃安。 李孚，小才也，挾才以求知，非懷才以待聘者也。 操於是斬郭圖等及其妻子。 郭圖審配各有黨附，交鬭譚尙，使尋干戈，以貽曹氏之驅除。譚尙旣敗，二人亦誅，禍福之報爲不爽矣。	1
多君时送早春葩，不减孤山处士家。留取水窗和月看，夜深疏影正横斜。	0
或言浙兵欲棄福州，拔李達之衆歸錢唐，東南守將劉洪進等白王建封，請縱其盡出而取其城。 唐兵攻福州，劉洪進當東南面，故書爲東南守將。 留從效不欲福州之平， 泉福相爲脣齒，福州平則   泉州爲之次矣，此留從效之所不欲也。 建封亦忿陳覺等專橫， 橫，戶孟翻。 乃曰：吾軍敗矣，安能與人爭城！是夕，燒營而遁，城北諸軍亦相顧而潰；馮延魯引佩刀自刺， 刺，七亦翻。 親吏救之，不死。唐兵死者二萬餘人，委棄軍資器械數十萬，府庫爲之耗竭。 謂唐之府庫罄於奉軍。爲，于僞翻。	1
萧史幽栖地，林间蹋凤毛。洑流何处入，乱石闭门高。客醉挥金椀，诗成得绣袍。清秋多宴会，终日困香醪。	0
湿侵团扇不能轻，冷逼孤灯分外明。蕉叶半黄荷叶碧，两家秋雨一家声。	0
乳蜂十蚁围，小蜂两翼弱。三蚁掣蜂首，四蚁曳蜂脚。三蚁相后前，捍圉行且却。蜂母正凭怒，有虿无敢作。相视母子心，如被蛇豕虐。蚁行蜂母随，众力岂易拨。彼嫌大树小，且幸神龙涸。自谓无谁何，利吻得所嚼。蝇虎伺其便，儇然才一跃。中道取蜂去，意外可遥度。蚁群不自量，出力互相搏。蝇虎跳掷高，细碎纷迸落。馀党尚未解，尺寸归路邈。三帅本伐戴，反为郑所掠。孟明意取郑，二殽遭晋薄。世路蜂蚁群，巇险逞攘攫。向来驺虞仁，未似蚁虎恶。吾诗傥可佩，捧腹聊一噱。	0
长短春草绿，缘阶如有情。卷施心独苦，抽却死还生。睹物知妾意，希君种后庭。闲时当采掇，念此莫相轻。	0
飕飕万峰顶，宇宙尽闻声。会得真消息，知予是强名。	0
凤皇城里花时别，玄武江边月下逢。客舍莫辞先买酒，相门曾忝旧登龙。迎风骚屑千家竹，隔水悠扬午夜钟。明日又行西蜀去，不堪天际远山重。	0
二月，加 章：十二行本加上有庚午二字；乙十一行本同；退齋校同；張校同，云無註本亦無。 盧龍節度使張仲武同平章事，賞其破回鶻也。 石雄獨非破回鶻者乎！	1
游戏一橘中，自谓有足乐。何如在商山，笑傲视寥廓。	0
长安千万人，出门各有营。唯我与夫子，信马悠悠行。行到曲江头，反照草树明。南山好颜色，病客有心情。水禽翻白羽，风荷袅翠茎。何必沧浪去，即此可濯缨。时景不重来，赏心难再并。坐愁红尘里，夕鼓鼕鼕声。归来经一宿，世虑稍复生。赖闻瑶华唱，再得尘襟清。	0
人鲊瓮头波放颠，两岸青山青插天。篙师力尽客破胆，茅屋老翁方醉眠。	0
长安不可望，远处边愁起。辇毂混戎夷，山河空表里。黄云压城阙，斜照移烽垒。汉帜远成霞，胡马来如蚁。不知涿鹿战，早晚蚩尤死。渴日候河清，沈忧催暮齿。	0
鸡罢三号来晓色，披衣起见瓦沟白。雪花初堕云遽回，天意应怜未归客。男儿铁石为刚肠，忍穷不见可怜色。当知曳履郭先生，可作餐毡苏属国。	0
哥舒翰亦爲其部將論功， 爲，于僞翻。將，卽亮翻。 敕以隴右十將特進火拔州都督燕山郡王火拔歸仁爲驃騎大將軍， 十將，亦唐中世以來軍中將領之職名。火拔，突厥別部也。開元中置火拔州。唐制：特進，文散階，正二品。驃騎大將軍，武散階，從一品。燕，因肩翻。驃，匹妙翻。騎，奇寄翻。 河源軍使王思禮加特進，臨洮太守成如璆討擊副使范陽魯炅皋蘭府都督渾惟明並加雲麾將軍， 貞觀中，鐵勒來降，以渾部置皋蘭都督府。雲麾將軍，武散階，從三品上。洮，土刀翻。守，式又翻。璆，音求。炅，火迥翻。 隴右討擊副使郭英乂爲左羽林將軍。英乂，知運之子也。翰又奏嚴挺之之子武爲節度判官，河東呂諲爲支度判官， 諲，伊眞翻。 前封丘尉高適爲掌書記，安邑曲環爲別將。 河東郡，蒲州。唐制：邊軍有支度使，以計軍資糧仗之用，其屬有判官巡官。封丘縣，漢晉以來屬陳留，唐屬汴州。安邑縣，屬蒲州。姓譜：晉穆侯子成師封於曲沃，其後氏焉。漢有代郡太守曲謙；貨殖傳有曲叔。諲，伊眞翻。	1
太和五年辛亥二三一	1
翠竹扶疏，丹葵隐映，绿窗朱户萦回。帘卷虾须，清风时自南来。题舆好客筵开。俨新妆、深出云街。歌珠累贯，一时倾坐，全胜腰雷。金猊袅碧，玉兕浮红，令传三杏，情寄双梅。楼头漏促，笼纱暗落花煤。锦里遗音，忆当年、曾赋春台。醉蓬莱。归欤无寐，想馀韵徘徊。	0
习习凉风，泠泠浮飙。君子乐胥，于其宾僚。有女斯夭，式歌且谣。欲言终宥，惟以招邀，于胥乐兮。	0
秋色满行路，此时心不闲。孤贫游上国，少壮有衰颜。众鸟已归树，旅人犹过山。萧条远林外，风急水潺潺。	0
蓬窗夜雨短长梦，啼鸟唤人新旧愁。万里论文一樽酒，醉和明月上扁舟。	0
酒在杯中惟恐尽，事来眼底只嫌多。一壶醉倒春风里，万斛穷愁奈我何。	0
河間王琛，每欲與雍爭富，駿馬十餘匹，皆以銀爲槽，窗戶之上，玉鳳銜鈴，金龍吐旆。嘗會諸王宴飮，酒器有水精鋒， 後漢書：大秦國出水精，以爲宮室柱及食器。一本鋒作鍾。 馬腦椀， 本草衍義曰：馬腦，非石非玉，自是一類，有紅白黑色三種，亦有紋如纏絲者，生西國玉石間。 赤玉巵， 王逸論或問玉符，曰：赤如雞冠，黃如蒸栗，白如脂肪，黑如點漆，玉之符也。 制作精巧，皆中國所無。又陳女樂名馬及諸奇寶，復引諸王歷觀府庫，金錢，繒布，不可勝計， 復，扶又翻。勝，音升。 顧謂章武王融曰：不恨我不見石崇，恨石崇不見我。 石崇事見八十一卷晉武帝太康三年。 融素以富自負，歸而惋歎三 章：十二行本三上有臥疾二字；乙十一行本同；孔本同；張校同；退齋校同。 日。 惋，烏貫翻。 京兆王繼聞而省之， 省，悉景翻。 謂曰：卿之貨財計不減於彼，何爲愧羨乃爾？融曰：始謂富於我者獨高陽耳，不意復有河間！繼曰：卿似袁術在淮南，不知世間復有劉備耳。融乃笑而起。 物盛而衰，固其理也。史言魏君臣驕侈，乃其衰亂之漸。復，扶又翻；下無復司復同。	1
黄面霜须细瘦身，从来未识漫相亲。居然不可市朝住，骨相天生林野人。	0
万树绿杨垂，千般黄鸟语。庭花风雨馀，岑寂如村坞。依依官渡头，晴阳照行旅。	0
东坡喜雨事如此，吾舅名亭思不群。不问两歧何许秀，且看十顷卷黄云。	0
去国日云久，寥寥双鬓衰。长安举头近，漳浦窜身危。沫俟穷鳃喣，春非坠叶知。一廛先亩在，扶耒有归期。	0
契丹寇齊邊。 契，欺訖翻。 壬午，齊主北巡冀定幽安， 冀定幽安，四州名。 遂伐契丹。	1
行尽荒林一径苔，竹稍深处数枝开。绝知南雪羞相并，欲嫁东风耻自媒。无主野桥随月管，有根寒谷也春回。醉馀不睡庭前地，只恐忽吹花落来。	0
天下艰难际，全家入华山。几劳丹诏问，空见使臣还。瀑布寒吹梦，莲峰翠湿关。兵戈阻相访，身老瘴云间。	0
貢扶帝與陳留王夜步逐螢光南行，欲還宮，行數里，得民家露車， 露車者，上無巾蓋，四旁無帷裳，蓋民家以載物者耳。 共乘之，至雒舍止。 雒舍，地名，在北芒之北。 辛未，帝獨乘一馬，陳留王與貢共乘一馬，從雒舍南行，公卿稍有至者。董卓至顯陽苑， 顯陽苑，桓帝延熹二年所造，在雒陽西。 遠見火起，知有變，引兵急進；未明，到城西，聞帝在北，因與公卿往奉迎於北芒阪下。帝見卓將兵卒至， 將，卽亮翻。卒，讀曰猝。 恐怖涕泣。羣公謂卓曰：有詔卻兵。卓曰：公諸人爲國大臣，不能匡正王室，至使國家播蕩， 東都羣臣謂天子爲國家。 何卻兵之有！卓與帝語，語不可了； 了，曉解也。 乃更與陳留王語，問禍亂由起，王答，自初至終，無所遺失。卓大喜，以王爲賢，且爲董太后所養，卓自以與太后同族，遂有廢立之意。	1
积雪滴还冻，斜阳阴复明。千峰浓淡碧，一水浅深清。医卜犹真禄，樵渔亦美名。人皆云有命，我独得无生。	0
新晴初照屋山头，春欲归时事事幽。诗著硬黄容我扫，酒拚大白共君浮。幸闻边备初无警，喜见农功渐可鸠。老去所期如此尔，人间底事更关愁。	0
掩关忽报被刑书，自笑无堪涉世疏。白昼曾闻惊市虎，残灰今见祸池鱼。莫嗟静影逢沙矢，犹恐馀猜及鼠蔬。逆境自观还自喜，片心无碍一舟虚。	0
郎官休浣怜迟日，野老欢娱为有年。几处折花惊蝶梦，数家留叶待蚕眠。藤垂宛地萦珠履，泉迸侵阶浸绿钱。直到闭关朝谒去，莺声不散柳含烟。	0
農至高邑， 高邑本鄗縣，漢光武卽位于此，改曰高邑，屬常山；晉志屬趙國。 遣從事中郞眭邃近出，違期不還。 師古曰：眭，息隨翻。 長史張攀言於農曰：邃目下參佐， 目下參佐，言其近在眼前也。 敢欺罔不還，請回軍討之。農不應，敕備假版，以邃爲高陽太守，參佐家在趙北者，悉假署遣歸。 趙北，趙國以北也。假署者，權時以假版署置其官，未以白燕王垂也。 凡舉補太守三人，長史二十餘人，退謂攀曰：君所見殊誤，當今豈可自相魚肉！俟吾北還，邃等自當迎於道左，君但觀之。 爲後邃等迎農張本。	1
孝恭勒兵圍江陵，銑內外阻絕，問策於中書侍郞岑文本，文本勸銑降。銑乃謂羣下曰：天不祚梁，不可復支矣。 復，扶又翻。 若必待力屈，則百姓蒙患，柰何以我一人之故陷百姓於塗炭乎！乙巳，銑以太牢吿于太廟，下令開門出降， 考異曰：高祖實錄：癸巳，趙郡王孝恭與蕭銑將文士弘相遇於淸江合口，擊之，獲其戰艦千餘艘，下宜昌當陽枝江松滋四縣。舊書孝恭傳：攻其水城，克之，所得船散於江中。諸將皆曰：虜得賊船，當藉其用，何爲棄之，無乃資賊邪？孝恭曰：不然。蕭銑僞境，南極嶺外，東至洞庭。若攻城未拔，援兵復到，我則內外受敵，進退不可，雖有舟楫，何所用之！今銑緣江州鎭，忽見船舸亂下，必知銑敗，未敢進兵，來去覘伺，動淹旬月，用緩其救，吾克之必矣。銑救兵至巴陵，見船被江而下，果狐疑不敢輕進。太宗實錄孝恭傳：進師至淸江，銑遣其將文士弘以兵拒戰，擊走之，追奔至于百里洲。士弘收兵復戰，又敗之，追入北江，銑悉兵以拒之。孝恭將戰，李靖止之曰：楚人輕銳，難與爭鋒，今新失荆門，盡兵出戰，此救敗之師也，非其本圖，勢不能久。一日不戰，賊必兩分，留輕兵抗我，退羸師以自守，此卽勢攜力弱，擊之必捷。孝恭不從，遣靖撫營，自以銳師水戰。孝恭果敗，奔于南岸。賊委舟大掠，人皆負重，靖見其軍亂，進兵擊之，賊大敗，乘勝進軍，入其郛郭。攻其水城，剋之，悉取其舟楫，散於江中。賊救兵見之，謂城已陷，莫敢輕進。銑內外阻絕，城中攜貳，由是懼而出降。唐曆：孝恭靖乘勝進兵，攻其水城，剋之，悉取其船艦散於江中。諸將曰：棄之無乃資敵？靖曰：不然，云云。如舊書所載孝恭語。旣而銑救兵見之，謂城已陷，莫敢輕進，銑由是懼而出降。按十道志：荆門在峽州宜都縣界。夷陵，峽州縣名。淸江，在峽州巴山縣界。百里   州，在荆州枝江縣界。江自此洲派別，去江陵已近，故銑悉兵死戰。太宗實錄近爲得實，今從之。其餘則參取四書之語。孝恭以李靖爲謀主，蓋靖畫策而孝恭爲諸將言之。今從唐曆。 守城者皆哭。銑帥羣臣緦縗布幘詣軍門， 帥，讀曰率。縗，倉回翻。 曰：當死者唯銑耳，百姓無罪，願不殺掠。孝恭入據其城，諸將欲大掠，岑文本說孝恭曰：江南之民，自隋末以來，困於虐政，重以羣雄虎爭， 將，卽亮翻。說，輸芮翻。重，直用翻。 今之存者，皆鋒鏑之餘，跂踵延頸以望眞主， 踵不至地曰跂，音去智翻。 是以蕭氏君臣江陵父老決計歸命，庶幾有所息肩。今若縱兵俘掠， 章：十二行本掠下有使士民失望五字；乙十一行本同；孔本同；張校同；退齋校同。 恐自此以南，無復向化之心矣！ 幾，居希翻。復，扶又翻。 孝恭稱善，遽禁止之。諸將又言：梁之將帥與官軍拒鬭死者，其罪旣深，請籍沒其家，以賞將士。李靖曰：王者之師，宜使義聲先路。彼爲其主鬭死， 將，卽亮翻。帥，所類翻。先，悉薦翻；下同。爲，于僞翻。 乃忠臣也，豈可同叛逆之科籍其家乎！於是城中安堵，秋毫無犯。南方州縣聞之，皆望風款附。銑降數日，援兵至者十餘萬，聞江陵不守，皆釋甲而降。	1
契丹送景延廣歸其國，庚寅，宿陳橋， 九域志：開封府浚儀縣有陳橋鎭。 夜，伺守者稍怠，扼吭而死。 伺，相吏翻。吭，居郞翻；人頸曰吭。	1
文成侯寧起兵於吳，有衆萬人，己巳，進攻吳郡； 吳郡帶吳縣。寧蓋起兵於吳縣界，進攻吳郡城也。按侯景傳：寧起兵於吳西鄕。去年陸緝等推寧據吳郡，宋子仙擊之敗走，今復起兵於西鄕。 行吳郡事侯子榮逆擊，殺之。寧，範之弟也。子榮因縱兵大掠郡境。	1
庚子，以琅邪王德文爲大司馬，武陵王遵爲太保，劉裕爲侍中車騎將軍都督中外諸軍事，徐靑二州刺史如故，劉毅爲左將軍，何無忌爲右將軍督豫州·揚州五郡軍事豫州刺史，劉道規爲輔國將軍督淮北諸軍事幷州刺史，魏詠之爲征虜將軍吳國內史。裕固讓不受；加錄尙書事，又不受，屢請歸藩。 歸藩，歸京口也。 詔百官敦勸，帝親幸其第；裕惶懼，復詣闕陳請，乃聽歸藩。以魏詠之爲荆州刺史，代司馬休之。	1
花暮。春去。都门东路。嘶马将行。江南江北，十里五里邮亭。几程程。高城望远看回睇。烟细。晚碧空无际。今夜何处，冷落衾帏。欲眠时。	0
为郎不入朝，自是赴嘉招。豸角初离首，金章已在腰。剑横阴绿野，栈响近丹霄。迎驿应相续，悬愁去路遥。	0
辛丑，裴之橫攻�亭，徐嗣徽擊走之。	1
东南天一隅，谁起铜驼思。雁荡山之臞，匕饭悲黍离。矫首中兴期，儒风昌四维。阴霾苦凝冱，光景几逶迟。鸱鸮腾恶音，蛇虺纷剥脂。忠愤发夜气，历历排奸辞。黎明叫阊阖，骨鲠苍旻知。阳嘘一脉春，万宇同掀眉。睿智觉今是，庙断消前非。畴昔两揆贤，烛照朋邪欺。化弦易新调，活著扶危机。孽蜮遁妖迹，鸣凤览德辉。聋聩一苏醒，皇运兴炎基。耿耿忠孝图，炳炳恢复规。有志竟成事，失机将奚为。布帛可禦寒，谷粟能疗饥。盘错见利器，疾病知良医。今日坠悠邈，千古羞涂碑。	0
甲子，置控鶴監丞主簿等官， 先已置控鶴監，今方備官。 率皆嬖寵之人， 嬖，卑義翻，又博計翻。 頗用才能文學之士以參之。以司衞卿張易之爲控鶴監，銀靑光祿大夫張昌宗左臺中丞吉頊殿中監田歸道夏官侍郞李迥秀鳳閣舍人薛稷正諫大夫臨汾員半千 臨汾縣帶晉州，本平陽縣，隋更名。半千本彭城劉氏，十世祖凝之事宋，及齊受禪奔魏，以忠烈自比伍員，因自姓員。員，音云。 皆爲控鶴監內供奉。稷，元超之從子也。 薛元超事高宗。從，才用翻。 半千以古無此官，且所聚多輕薄之士，上疏請罷之；由是忤旨， 上，時掌翻。忤，五故翻。 左遷水部郞中。	1
鬓云松，眉叶聚。一阕离歌，不为行人驻。檀板停时君看取。数尺鲛绡，果是梨花雨。鹭飞遥，天尺五。凤阁鸾坡，看即飞腾去。今夜长亭临别处。断梗飞云，尽是伤情绪。	0
危，三星不直旧先知。危上五黑号人星，人畔三五杵臼形。人上七乌号车府，府上天钩九黄晶。钩上五鸦字造父，危下四星号坟墓。墓下四星斜虚梁，十个天钱梁下黄。墓傍两星能盖屋，身著黑衣危下宿。	0
细竹寒花出短䍦，故山耕耒手曾持。宦游暂比凫鹥集，归计长遭句偻欺。歌舞梦回空历记，友朋飞去自难縻。悠悠后会须经岁，冉冉霜髭渐满颐。	0
锦里风光胜别州，海云寺枕碧江头。连郊瑞麦青黄秀，绕路鸣泉深浅流。彩石池边成故事，茂林坡上忆前游。绿樽好伴衰翁醉，十月残春不少留。	0
苦海无船渡，众生到岸难。劝君齐著力，结取万人欢。	0
误入杏花尘，晴江一看春。菰蒲虽似越，骨肉且非秦。曲岸藏翘鹭，垂杨拂跃鳞。徒怜汀草色，未是醉眠人。	0
月露发光彩，此时方见秋。夜凉金气应，天静火星流。蛩响偏依井，萤飞直过楼。相知尽白首，清景复追游。	0
霜鳞雪爪一枯松，恍似湖心见白龙。想得吕仙曾点化，拿云攫雾欲腾空。	0
三年挂搭此丛林，今日重来思转深。雨过残阳如月色，风来老树作潮音。青山历历留人住，白鹭悠悠契我心。日暮荒村苦无伴，虚廊曳杖自行吟。	0
李晟得除官制，拜哭受命， 謂河中同絳及加同平章事之命。晟，成正翻。 謂將佐曰：長安，宗廟所在，天下根本，若諸將皆從行，誰當滅賊者！乃治城隍，繕甲兵，爲復京城之計。 城隍，卽爲東渭橋營塹。治，直之翻。 先是東渭橋有積粟十餘萬斛，度支給李懷光軍，幾盡。 先，悉薦翻。度，徒洛翻。幾，居希翻。 是時懷光朱泚連兵，聲勢甚盛，車駕南幸，人情擾擾；晟以孤軍處二強寇之間， 泚，且禮翻，又音此。處，昌呂翻。 內無資糧，外無救援，徒以忠義感激將士，故其衆雖單弱而銳氣不衰。又以書遺懷光，辭禮卑遜， 遺，唯季翻。 雖示尊崇而諭以禍福，勸之立功補過，故懷光慚恧，未忍擊之。 恧，女六翻。 晟曰：畿內雖兵荒之餘，猶可賦斂。 斂，力贍翻。 宿兵養寇，患莫大焉！乃以判官張彧假京兆尹，擇四十餘人，假官以督渭北 章：十二行本北下有諸縣二字；乙十一行本同；孔本同；張校同。 芻粟，不旬日，皆充羨； 羨，弋線翻。 乃流涕誓衆，決志平賊。 李懷光自河北千里赴難，不可謂不勇於勤王，以其兵力，固可以指期收復；君臣猜嫌，反忠爲逆，張名振所謂自取族滅，富貴他人，有味乎其言也！後之觀史者，觀懷光之勤王始末與張名振所以諫懷光之言，與夫史家歸功李晟之言，則凡居功名之際者，可不戒哉！	1
村落赪桐日，茅茨白楝风。闲阶沾雨菊，又绿去年丛。	0
冬，十二月，辛未，帝崩于章德前殿。 年二十七。 初，帝失皇子，前後十數，後生者輒隱祕養於民間，羣臣無知者。及帝崩，鄧皇后乃收皇子於民間。長子勝，有痼疾； 痼，音固。痼疾，堅久之疾也。長，知兩翻。 少子隆，生始百餘日， 少，詩照翻。 迎立以爲皇太子，是夜，卽皇帝位。 廢長立幼，卒以不終，爲羣臣疑勝疾非痼周章有異謀張本。 尊皇后曰皇太后，太后臨朝。 朝，直遙翻。 是時新遭大憂，法禁未設，宮中亡大珠一篋； 篋，詰協翻，竹笥也。 太后念欲考問，必有不辜， 考問則下之獄，辭所連及，必有無辜而被逮者。 乃親閱宮人，觀察顏色，卽時首服。 首，式救翻。 又，和帝幸人吉成御者共枉吉成以巫蠱事，下掖庭考訊，辭證明白。 幸人，常見幸於和帝者也。御者，卽侍者。辭，謂告者之辭。證，謂證佐也。下，遐稼翻。 太后以吉成先帝左右，待之有恩，平日尙無惡言，今反若此，不合人情； 謂婦人之情，有寵則上僭而生譖愬。吉成在先帝之時，后待之以恩，尙未嘗挾寵而有惡言加於后，今帝已晏駕，太后臨朝，不應反爲巫蠱。 更自呼見實覈，果御者所爲， 實覈者，審考其實也。 莫不歎服以爲聖明。	1
闻到清淮上，还乘清溜回。缘持使者节，难把故人杯。曙盖星衔柳，昏邮雨亚梅。怆离并感昔，都向句中来。	0
一别京华年岁久，卷中多见岭南诗。声名已压众人上，愁思未平双鬓知。江郡迁移犹远地，仙官荣宠是分司。青天白日当头上，会有求闲不得时。	0
驽马固多肉，元鹤原骨轻。以彼栈豆意，方此云霄情。汨汨世纷远，萧萧中虑盈。将寻包道士，一问升天行。	0
不怒而威，不疾而速。百蛮偷息，百官重足。土无二主，惟辟作福。	0
无尘明镜太玲珑，匣向周遭紫翠中。地有仙家云母石，天然上界水晶宫。通宵如昼溪头月，盛夏回秋竹罅风。万斛客愁都荡尽，一杯圣酒画栏东。	0
湘阴直与地阴连，此日相逢忆醉年。美酒非如平乐贵，十升不用一千钱。	0
北出城来驻马蹄，君家别馆幸临溪。雄虹见雨遏不断，潦水到秋痕渐低。万事热心成浩叹，一樽撩眼怕长迷。俗人谁会儒生意，是处醉吟还日西。	0
魏主命盧淵攻南陽。淵以軍中乏糧，請先攻赭陽以取葉倉，魏主許之。 赭陽卽漢晉之堵陽縣；堵，亦音者；至宋時，猶屬南陽郡。至蕭子顯齊書，赭陽葉二縣皆不見於志，下言北襄城太守成公期拒魏，則北襄   城郡置於赭陽明矣。葉，式涉翻。 乃與征南大將軍城陽王鸞安南將軍李佐荆州刺史韋珍共攻赭陽。 考異曰：齊書作盧陽烏韋靈智。按陽烏，淵小字；靈智，珍字也。 鸞，長壽之子； 城陽王長壽，見一百三十二卷宋蒼梧王元徽三年。 佐，寶之子也。 宋文帝元嘉二十一年，李寶入朝于魏。 北襄城太守成公期閉城拒守。薛眞度軍於沙堨， 堨，烏葛翻。堨，壅也。聚沙以壅水，故以爲地名。 南陽太守房伯玉新野太守劉思忌拒之。 晉武帝太康中，分南陽置義陽郡，惠帝又分義陽南陽置新野郡。	1
磴道青冥外，跻攀剧箭飞。朔风增凛冽，寒日减清晖。使者手持节，征人泪湿衣。此时仁杰意，心向白云归。	0
初，秦時祝官有祕祝， 應劭曰：祕祝之官，移過於下，國家諱之，故曰祕也。 卽有災祥，輒移過於下。夏，詔曰：蓋聞天道，禍自怨起而福繇德興，百官之非，宜由朕躬。今祕祝之官移過於下，以彰吾之不德，朕甚弗取。其除之！	1
周党过仲叔，菽水无菜茹。我槃有枸杞，与子同一箸。若比闵县令，已作方丈富。但令齿颊香，差免腥膻污。我寿我自知，不待草木辅。政以不种勤，日夕供草具。更约傅延年，一饭美无度。解衣高声读，苏陆前后赋。	0
老农具榻茅茨底，准拟先生欲岸巾。笑道已呼儿贳酒，月明且不厌家贫。	0
相庭留不得，江野有苔矶。两浙寻山遍，孤舟载鹤归。世间书读尽，云外客来稀。谏署搜贤急，应难惜布衣。	0
有嘉新学，潭守所作。守者谁欤，仲庶氏吴。振养矜寡，衣之褰襦。黔首鼓歌，吏静不求。乃相庙序，生师所庐。上漏旁穿，燥湿不除。曰嘻迁哉，迫阨卑污。当其坏时，适可以谋。营地虑工，伐楩楠槠。撤故就新，为此渠渠。潭人来止，相语而喜。我知视成，无豫经始。公升在堂，从者如水。公曰诲汝，潭之士子。古之读书，凡以为己。躬行孝悌，由义而仕。神听汝助，况于闾里。无实而荂，非圣自是。虽大得意，吾犹汝耻。士下其手，公言无尤。请诗我歌，以远公休。	0
秦尙書令魏昌公纂自關中奔晉陽；秦主丕拜纂太尉，封東海王。	1
瑶轩绮槛春风度。柳垂烟，花带露。半闲鸳被怯馀寒，燕子时来窥绣户。	0
槐柳萧疏溽暑收，金商频伏火西流。尘衣岁晚缘身贱，雨簟更深满背秋。前事悲凉何足道，远书慵懒未能修。惟思待月高梧下，更就东床访惠休。	0
桃花争红色空深，李花浅白开自好。前日含青意涩缩，今晨碎玉乱高杪。暖风借助开更多，馀阴郁芘花还少。天晴不愁不烂漫，后花开时先已老。	0
海賊張伯路復寇東萊，靑州刺史法雄擊破之；賊逃還遼東，遼東人李久等共斬之， 張伯路永初三年作亂，至是始平。 於是州界淸靜。	1
点缀莫窥天巧，名称却道人为。香酝蜜脾分几点，色映乌云倚一枝。遥看步赏迟。映水不嫌疏影，娇春也自同时。红树落残风自暖，塞管声长晓更催。此时知不知。	0
夏闰秋候早，七月风骚骚。渭川烟景晚，骊山宫殿高。丹殿子司谏，赤县我徒劳。相去半日程，不得同游遨。到官来十日，览镜生二毛。可怜趋走吏，尘土满青袍。邮传拥两驿，簿书堆六曹。为问纲纪掾，何必使铅刀。	0
康懷貞以百餘騎自天井關遁歸。帝聞夾寨不守，大驚，旣而歎曰：生子當如李亞子，克用爲不亡矣！至如吾兒，豚犬耳！詔所在安集散兵。	1
相逢顾我尚童儿，二十年来鬓有丝。涕泪两家同患难，光阴一半属分离。扁舟又作江湖别，千里长悬梦寐思。何日粗酬身世了，卜邻耕钓老追随。	0
黄莺哺儿惊不起，蜂子饮花渴琼蕊。日长燕语踏帘钩，柳絮榆钱扑流水。紫雾五云斜挂壁，梦破长庚海天碧。不乏当年感遇诗，定知光焰三千尺。细香绕熏白玉炉，长生酒满黄金壶。炉烟直起射河汉，壶酒滴滴如明珠。祝公富贵荐公寿，夜煮振灵晨进酒。上皇方倚老成人，自问天翁借商叟。别岛花深燕未阑，瀛洲春老尚馀寒。似闻延揖真仙侣，乞取人间不死丹。	0
人家鸡犬近相闻，村落纡回古木深。山客一来尘想尽，水声终日奏鸣琴。	0
是行犹及豫章春，闻说逢迎有故人。倾盖为君殊快意，掺袪令我重伤神。向阳花木初开叶，得雨蛟龙已转身。江上新晴应更好，绿杨如幄草如茵。	0
竖起青篙便是桅，片帆挂了即帆开。渔郎袖手船头坐，一叶如飞不用催。	0
百年弓剑入桥陵，岂料三泉化劫尘。空有鱼灯照荒土，忍将玉轴问遗民。苍梧日落啼丹雀，金粟云深卧石麟。寒食家家上丘冢，六宗盂饭属何人。	0
海东霜隼品仍多，万里秋天数刻过。狡兔积年安茂草，弋人终日望沧波。青鵁独击归林麓，皂颊群飞入网罗。为谢文登贤太守，求方逐恶意如何。	0
云消华月满仙台，万烛当楼宝扇开。双凤云中扶辇下，六鳌海上驾山来。镐京春酒沾周燕，汾水秋风陋汉材。一曲升平人共乐，君王又进紫霞杯。	0
上弟漳王湊賢，有人望，注令神策都虞候豆盧著誣吿申錫謀立漳王。戊戌，守澄奏之，上以爲信然，甚怒。 漳王固上之所忌，因其所忌而讒間之，此宋申錫之所以不免於罪也。 守澄欲卽遣二百騎屠申錫家，飛龍使馬存亮固爭曰：如此，則京城自亂矣！宜召他相與議其事。 以馬存亮定張韶之難及爭宋申錫之事觀之，則溫公之取存亮，固不特一事也。飛龍使，掌飛龍廐。 守澄乃止。	1
海雾看如洗，秋阳望却昏。光明疑不夜，清瑩欲无坤。扫掠风前坐，留连露下尊。苦吟应到晓，况有我思存。	0
微穆敷华能应节，飘扬发彩宜行庆。送迎灵驾神心飨，跪拜灵坛礼容盛。气和草木发萌芽，德畅禽鱼遂翔泳。永望翠盖逐流云，自兹率土调春令。	0
阿娇初失汉皇恩，旧赐罗衣亦罢熏。欹枕夜悲金屋雨，卷帘朝泣玉楼云。宫前叶落鸳鸯瓦，架上尘生翡翠裙。龙骑不巡时渐久，长门长掩绿苔文。	0
遼東高撫，善卜筮，素爲隆所信厚，私謂隆曰：殿下北行，終不能達，太妃亦不可得見。若使主上獨往，殿下潛留於此，必有大功。隆曰：國有大難， 難，乃旦翻。 主上蒙塵，且老母在北，吾得北首而死，猶無所恨。卿是何言也！ 首，式救翻。 乃遍召僚佐，問其去留，唯司馬魯恭參軍成岌願從， 從，才用翻。 餘皆欲留，隆並聽之。	1
爨樵殚楚桂，裘掖厌京尘。别路双黄鹄，还家两玉人。书园飘竹粉，乡树老梨津。电韵盈归褚，中州赏有真。	0
君向长沙去，长沙仆旧谙。虽之桂岭北，终是阙庭南。山霭生朝雨，江烟作夕岚。松醪能醉客，慎勿滞湘潭。	0
莫吹角，吹得梅花片片落。朝吹暮吹吹不了，盘古不知坐成老。童男童女求蓬山，何如此器束之高阁间。金盘擎露仙人掌，何如敕断此声勿用响。不知今日复明日，两鬓常常黑如漆。莫吹角，天寒岁晚情更恶。	0
樱笋方夭麦报秋，梅黄雨过水平畴。春归欲带春风韵，枝上一声黄栗留。	0
枯桑败叶集寒鸦，篱落芙蓉晚见花。有客归来新作主，钓鱼湾处是生涯。	0
月从东峰来，岂但千里共。四天本无壁，谁不得受用。而彼山中人，塞向以自拥。径烦子陈子，普请作清供。	0
数日不见日，飘飘势忽开。虽无忙事出，还有故人来。已尽南檐滴，仍残北牖堆。明朝望平远，相约在春台。	0
闻说江陵府，今又降元戎。甲外控鸣镝，肩舆强老翁。	0
真人居阆风，时奏清商音。听者即王母，泠泠和瑟琴。坐对三花枝，行随五云阴。天长昆崙小，日久蓬莱深。上由玉华宫，下视首阳岑。神州亦清净，要自有浮沈。恻恻苦哉行，呱呱游子吟。庐山逢若士，思欲化黄金。雨雪没太山，谁能无归心。逍遥在云汉，可以来相寻。	0
東魏儀同爾朱文暢與丞相司馬任胄都督鄭仲禮等，謀因正月望夜觀打簇戲作亂， 北史曰：魏氏舊俗，以正月十五夜爲打簇戲，能中者卽時賞帛。按魏書，孝靜天平四年，春，正月，禁打簇相偸戲。蓋此禁尋弛也。任，音壬。 殺丞相歡，奉文暢爲主；事泄，皆死。文暢，榮之子也；其姊，敬宗之后，及仲禮姊大車，皆爲歡妾，有寵，故其兄弟皆不坐。	1
春自如情暖，夜何如话长。酒醨成水淡，诗妙夺花香。月出星转闹，云行山似忙。起来携素手，拥被视农秧。	0
南国江山好，仍闻聚六峰。归心急春浪，别梦怅晨钟。手泽存遗爱，民歌接旧封。凉秋鼓予楫，文酒待相从。	0
一春花事今宵了。点检落红都已少。阿谁追路问东君，祗有青青河畔草。尊前不信韶华老。酒意妆光相借好。檐前暮雨亦多情，未做朝云容易晓。	0
九月，丙子，立妃袁氏爲皇后；耽之曾孫也。 袁耽見九十五卷成帝咸康元年。	1
烟颦雨蹙到今朝，嫩火温香破寂寥。月下饮残千日酒，云间吹断一声箫。	0
轻挨残花香簌簌，旋剥新笋白纤纤。伤春煮笋买春酒，短褐破碎人家嫌。	0
片玉寄幽石，纷纶当代名。荆人献始遇，良匠琢初成。冰映寒光动，虹开晚色明。雅容看更澈，馀响扣弥清。自与琼瑶比，方随掌握荣。因知君有用，高价伫连城。	0
丁卯，世民入宮城，命記室房玄齡先入中書門下省，收隋圖籍制詔，已爲世充所毀，無所獲。命蕭瑀竇軌等封府庫，收其金帛，頒賜將士。 瑀，音禹。將，卽亮翻。 收世充之黨罪尤大者段達王隆崔洪丹薛德音楊汪孟孝義單雄信楊公卿郭什柱郭士衡董叡張童兒王德仁朱粲郭善才等十餘人斬於洛水之上。 單，慈淺翻。新書云：薛德音以移檄慢逆，崔弘丹以造弩多傷士，前誅之；次收段達等斬洛渚上。溫公避國諱，改弘丹爲洪丹。郭什柱意當作什住。 初，李世勣與單雄信友善，誓同生死。及洛陽平，世勣言雄信驍健絕倫， 驍，堅堯翻。 請盡輸己之官爵以贖之，世民不許。 考異曰：舊傳云：高祖不許。按太宗得洛城卽誅雄信，何嘗稟命於高祖，蓋太宗時史臣敍高祖時   事，有誅殺不厭衆心者，皆稱高祖之命，以掩太宗之失，如屠夏縣之類皆是也。 世勣固請不能得，涕泣而退。雄信曰：我固知汝不辦事。世勣曰：吾不惜餘生，與兄俱死；但旣以此身許國，事無兩遂。且吾死之後，誰復視兄之妻子乎？ 復，扶又翻。 乃割股肉以啗雄信，曰：使此肉隨兄爲土，庶幾不負昔誓也！ 幾，居希翻。 士民疾朱粲殘忍，競投瓦礫擊其尸，須臾如冢。 礫，郞擊翻。 囚韋節楊續長孫安世等十餘人送長安。 長孫之長，知兩翻。 士民無罪爲世充所囚者，皆釋之，所殺者祭而誄之。 古者卿大夫歿，則君命有司累其功德，爲文以哀之，曰誄。今誄之者，哀其無罪而死也。誄，魯水翻。	1
趙含章坐贓巨萬，杖於朝堂， 朝，直遙翻。 流瀼州，道死。	1
上問王珪曰：近世爲國者益不及前古，何也？對曰：漢世尙儒術，宰相多用經術士，故風俗淳厚；近世重文輕儒，參以法律，此治化之所以益衰也。 治，直吏翻。 上然之。	1
怜君守一尉，家计复清贫。禄米尝不足，俸钱供与人。城头苏门树，陌上黎阳尘。不是旧相识，声同心自亲。	0
初，諸王出鎭，皆置典籤，主帥一方之事，悉以委之。 帥，所類翻；下同。 時入奏事，一歲數返，時主輒與之間語， 間，讀曰閑。 訪以州事，刺史美惡專繫其口，自刺史以下莫不折節奉之，恆慮弗及。 恆，戶登翻。 於是威行州部， 州部，謂一州之部內也。 大爲姦利。武陵王曄爲江州，性烈直，不可干；典籤趙渥之謂人曰：今出都易刺史！及見世祖，盛毀之；曄遂免還。	1
李思安等攻潞州，久不下，士卒疲弊，多逃亡。晉兵猶屯余吾寨， 前漢書地理志，上黨郡有余吾縣。章懷太子賢曰：余吾故城在潞州屯留縣西北。 帝疑晉王克用詐死，欲召兵還，恐晉人躡之，乃議自至澤州應接歸師，且召匡國節度使劉知俊將兵趣澤州。 趣，七喩翻。 三月，壬申朔，帝發大梁；丁丑，次澤州。辛巳，劉知俊至。壬午，以知俊爲潞州行營招討使。	1
戊子，帝遣使以詔書安集農民保聚山谷避契丹之患者。 此時務之所當急先者。	1
天生不散自然心，成败从来古与今。得路应知能出世，迷途终是任埋沈。身边至药堪攻炼，物外丹砂且细寻。咫尺洞房仙景在，莫随波浪没光阴。	0
支离卧病逢佳节，漂泊西游寄洛城。重帽畏风惟益睡，青筇扶步不禁行。红飘残萼知风急，绿满新枝听鸟声。不见贾生遗宅处，空传金谷旧园名。悲歌身世惊将老，怅望古今空复情。笑看家人竞时节，争持新火照清明。	0
真珠帘外静无尘，耿耿凉天景象新。金殿夜深银烛晃，宫嫔来奏月重轮。	0
宿鸟翩翩落照微，石台楼阁锁重扉。步廊无限金羁响，应是诸司扈从归。	0
壬午，隋遣尙書左僕射高熲出寧州道，內史監虞慶則出原州道，以擊突厥。 五代志：平涼郡，舊置原州。監，甲暫翻。厥，九勿翻。	1
细柳真将军，劲气可立懦。向来拯时危，功略天下半。屡诏不肯起，出处悬自断。十载山泽游，万念春冰涣。何当求识面，介子同里闬。	0
公干当年子建亲，景文今代大苏宾。绝知将种仍诗种，不放骚人与外人。	0
残红零落无人赏，雨打风摧花不全。诸处见时犹怅望，况当元九小亭前。	0
苦贫皆共雪，吾子岂同悲。永日应无食，经宵必有诗。渚宫寒过节，华省试临期。努力图西去，休将冻馁辞。	0
自小僻于诗，篇篇恨不奇。苦吟无暇日，华发有多时。进取门难见，升沈命未知。秋风夜来急，还恐到京迟。	0
癸亥，魏軍至潼關。	1
鸡犬相闻地，湖山百里间。自怜同子姓，无复恃慈颜。薤露声徒切，灵輀去不还。拟为临穴恸，哀泪已潸潸。	0
魏尉元上表稱：彭城賊之要藩，不有重兵積粟，則不可固守；若資儲旣廣，雖劉彧師徒悉起，不敢窺淮北之地。 彧，於六翻。 又言：若賊向彭城，必由淸泗過宿豫，歷下邳；趨靑州，亦由下邳沂水經東安； 東安縣，前漢屬城陽國，後漢屬琅邪郡，晉屬東莞郡，惠帝元康七年分東莞置東安郡，唐沂州沂水縣卽東安郡地。趨，七喩翻。 此數者，皆爲賊用師之要。今若先定下邳，平宿豫，鎭淮陽，戍東安，則靑冀諸鎭可不攻而克；若四城不服，靑冀雖拔，百姓狼顧，猶懷僥倖之心。 僥，堅堯翻。 臣愚以爲，宜釋靑冀之師，先定東南之地，斷劉彧北顧之意， 斷，丁管翻。 絕愚民南望之心；夏水雖盛，無津途可由，冬路雖通，無高城可固。如此，則淮北自舉，暫勞永逸。兵貴神速，久則生變；若天雨旣降，彼或因水通，運糧益衆，規爲進取，恐近淮之民翻然改圖，靑冀二州猝未可拔也。 考異曰：尉元傳，先上表論取四城利害，後乃云沈攸之欲援下邳，遣孔道恭擊破之。按元以泰始二年九月受詔救薛安都，此表云受命出疆，再離寒暑。又云：今雖向熱，猶可行師。則似上表時在四年春末夏   初也。又按沈攸之以三年八月出師，尋卽敗退；則上表當在攸之敗後。今此表但言陳顯達循宿豫，不言攸之救下邳。又慕容白曜以四年二月十七日拔歷城，而此表欲釋靑冀之師，先定東南之地，則此表不在其年春末夏初決矣。蓋再當作載，是語助之辭，非謂兩經寒暑也。故置於此。	1
贤侯宴枚马，歌鼓事繁华。晚吹来千里，清商落万家。平原转疏雨，远树隔残霞。宋玉虽能赋，还须念景差。	0
一别一公后，相思时一吁。眼中疮校未，般若偈持无。卷句冰团大，炉烟枥橛粗。劝君君记取，不用更他图。	0
冲暑去何之，城南水竹园。发箧得秘画，笔老不见痕。作者非俗士，噞喁不能名。王郎眼如月，指点见本根。解衣而盘礴，主人固可人。虚斋坐修竹，一面当暑烦。斜阳送暮色，无数乌鸟喧。漠漠芳树暗，涓涓流水浑。星斗挂檐端，馀影到清樽。行觞令不虐，捉麈语不繁。不知聊尔耳，佳处正难言。	0
三月，癸酉，寒食， 荆楚歲時記：冬至後一百四日一百五日一百六日斷火，謂之寒食。初學記曰：琴操：晉文公與介子綏俱亡，文公復國，子綏無所得，作龍蛇之歌而隱。文公求之，不肯出，乃燔左右木，子綏抱木而死。文公哀之，令人五月五日不得舉火。及周舉移書魏武明罰令陸翽鄴中記，並云寒食斷火起於子推。琴操所云子綏，卽推也。又云五月五日，與今有異，皆因流俗所傳。按左傳及史記並無子推被焚之事。然周書司烜氏，仲春以木鐸徇火禁於國中。註云：爲季春將出火也。今寒食，準節氣是仲春之末。淸明是三月之初。然則禁火並周制也。 上置酒宴貴近於禁中，載守中書省。宴罷，朝恩將還營，上留之議事，因責其異圖。朝恩自辯，語頗悖   慢，皓與左右擒而縊殺之， 載，祖亥翻，又如字。朝，直遙翻。還，從宣翻，又音如字。悖，蒲妹翻，又蒲沒翻。縊，於賜翻，又於計翻。考異曰：實錄：是日，初詔罷朝恩觀軍容等使，更加實封，留于禁中。朝恩旣奉詔，知負恩，乃自縊。又曰：載遣腹心京兆尹崔昭等候朝恩出處。會寒食，宴近臣，朝恩入謁，有詔留之，朝恩乃懼，言頗悖戾。上以舊勳矜貸，不加嚴刑，朝恩遂自縊。新傳曰：載用左常侍崔昭尹京兆，厚以財結其黨皇甫溫周皓。按實錄，去年十月乙卯，孟皞爲京兆尹，今年三月辛卯爲左常侍，未嘗言崔昭爲京兆也。奉詔自縊，殆非其實。新傳云，周皓與左右擒縊之。今從之。 外無知者。上下詔，罷朝恩觀軍容等使，內侍監如故。詐云朝恩受詔乃自縊，以尸還其家，賜錢六百萬以葬。	1
临风把酒此何时，白首登临亦暮迟。一片湖光寒日里，品题都是北来诗。	0
太子建成獲�胡千餘人，釋其酋帥數十人， 酋，才由翻。帥，所類翻。 授以官爵，使還，招其餘黨，劉仚成亦降。 仚，許延翻。降，戶江翻；下同。 建成詐稱增置州縣，築城邑，命降胡年二十以上皆集，以兵圍而殺之，死者六千餘人， 考異曰：實錄，前言四千餘戶，後云六千餘計，蓋前言戶，後言口也。 仚成覺變，亡奔梁師都。	1
水色波文何所似，曲尘罗带一条斜。莫言罗带春无主，自置楼来属白家。	0
翳翳云月薄，泠泠雪风清。学省夜岑寂，天街断人行。广庭层阁阴，寻廊步馀明。松筱递遥响，如闻弦诵声。悠悠子佩诗，讲座尘埃生。回就直舍休，亹亹谈道精。心会境物融，泯然遗世营。寒眠屡展转，寤言写素诚。	0
六月，亮以糧盡退軍，司馬懿遣張郃追之。郃進至木門， 木門去今天水軍天水縣十里。水經註：籍水出上邽當亭西山，東歷當亭川，又東入上邽縣，左佩五水，右帶五水；木門谷之水其一也。導源南山，北流入籍水。 與亮戰，蜀人乘高布伏，弓弩亂發，飛矢中郃右厀而卒。 中，竹仲翻。厀，與膝同。卒，子恤翻。	1
尙書盧植上言：凡諸黨錮多非其罪，可加赦恕，申宥回枉。又，宋后家屬並以無辜委骸橫尸，不得斂葬， 斂，力贍翻。 宜敕收拾，以安遊魂。又，郡守刺史一月數遷，宜依黜陟以章能否，縱不九載，可滿三歲。 賢曰：書曰：三載考績，三考黜陟幽明。孔安國註曰：三年考功。三考，九年。   能否幽明有別，升進其明者，黜退其幽者，此皆唐堯之法也。載，子亥翻。 又，請謁希求，一宜禁塞， 塞，悉則翻。 選舉之事，責成主者。又，天子之體，理無私積，宜弘大務，蠲略細微。帝不省。 省，悉井翻。	1
始元元年乙未前八六	1
露华深酿古香浓。一树□云丛。窗间试与，闲培秋事，聊寄幽悰。钩帘静对西风晚，尘外小房栊。轻阴澹日，浅寒清月，想见山中。	0
数萼初含雪，孤标画本难。香中别有韵，清极不知寒。横笛和愁听，斜枝倚病看。朔风如解意，容易莫摧残。	0
龙舟万骑入川来，天上鲛绡水府开。便与真妃充土物，凌波香袜不须裁。	0
一雨千红尽，春风奈老何。暝云含楚思，新涨动吴波。天地端倪出，朝廷俊杰多。马蹄江上路，吾意独蹉跎。	0
嵩山凡几层，不畏登不得，只畏不得登。三度徵兵马，傍道打腾腾。	0
大司馬溫以梁益多寇，周氏世有威名， 周訪周撫周楚皆著威名於梁益。 八月，以寧州刺史周仲孫監益梁二州諸軍事，領益州刺史。 監，工銜翻。 仲孫，光之子也。 周光見九十三卷明帝太寧二年。	1
滤水与龛灯，长长护有情。自从青草出，便不下阶行。北阙应无梦，南山旧有名。将何喻浮世，惟指浪沤轻。	0
山雨初晴，馀寒犹在东风软。满庭苔藓。青子无人见。好客不来，门外芳菲遍。难消遣。流莺声啭。坐看芭蕉展。	0
平昔登龙坂，因缘识玉人。庭中华毂满，膝下綵衣新。少列悲先露，高堂泣累茵。嘉宾碣馆闭，遗业寝邱贫。弓冶传家久，弦歌宰邑频。循良同汉吏，惠爱及齐民。又出夷门去，还临赣水滨。不须轻百里，自古应星辰。	0
天地虽宽靡所容，长淮谁是主人翁。江南父老还相念，只欠一帆东海风。	0
山横数里如鬟耸，水界千畴似砥平。花事已阑农事动，村村雨足一犁耕。	0
麝重愁风逼，罗疏畏月侵。怨魂迷恐断，娇喘细疑沈。数急芙蓉带，频抽翡翠簪。柔情终不远，遥妒已先深。浦冷鸳鸯去，园空蛱蝶寻。蜡花长递泪，筝柱镇移心。觅使嵩云暮，回头灞岸阴。只闻凉叶院，露井近寒砧。	0
崔道固閉門拒魏。沈文秀遣使迎降於魏，請兵援接，白曜欲遣兵赴之。酈範曰：文秀室家墳墓皆在江南， 沈文秀，吳興武康人。 擁兵數萬，城固甲堅，強則拒戰，屈則遁去。我師未逼其城，無朝夕之急，何所畏忌而遽求援軍！且觀其使者，視下而色愧，語煩而志怯，此必挾詐以誘我，不可從也。 春秋之時，諸侯交兵，謀人之軍師者，多能以此覘敵；酈範亦祖其故智耳。誘，音酉。 不若先取歷城，克盤陽， 般陽縣，漢屬濟南郡。應劭曰：在般水之陽。師古曰：般，音盤。劉昫曰：唐淄州淄川縣，漢盤陽縣也。 下梁鄒，平樂陵， 晉武帝分平原立樂陵郡，宋文帝置樂陵郡於故千乘地，皆在隋唐靑州界。 然後按兵徐進，不患其不服也。白曜曰：崔道固等兵力單弱，不敢出戰；吾通行無礙，直抵   東陽，彼自知必亡，故望風求服，夫又何疑！範曰：歷城兵多糧足，非朝夕可拔。文秀坐據東陽，爲諸城根本。今多遣兵則無以攻歷城，少遣兵則不足以制東陽； 少，詩沼翻。 若進爲文秀所拒，退爲諸城所邀，腹背受敵，必無全理。願更審計，無墮賊彀中。 彀，古候翻。張子厚曰：彀，指拇也。彀弓旣持滿，以指拇爲度，而發矢以志於中。墮彀中者，言敵彀弓指我，而我不知避，則矢必集于我而受其害。 白曜乃止。文秀果不降。	1
何茲全標點容肇祖聶崇岐覆校	1
半岭逢仙驾，清晨独采芝。壶中开白日，雾里捲朱旂。猿鸟知归路，松萝见会时。鸡声传洞远，鹤语报家迟。童子闲驱石，樵夫乐看棋。依稀醉后拜，恍惚梦中辞。海上终难接，人间益自疑。风尘甘独老，山水但相思。愿得烧丹诀，流沙永待师。	0
椿寿八千春，槿花不经宿。中间复何有，冉冉孤生竹。竹身三年老，竹色四时绿。虽谢椿有馀，犹胜槿不足。	0
朝与周人辞，暮投郑人宿。他乡绝俦侣，孤客亲僮仆。宛洛望不见，秋霖晦平陆。田父草际归，村童雨中牧。主人东皋上，时稼绕茅屋。虫思机杼悲，雀喧禾黍熟。明当渡京水，昨晚犹金谷。此去欲何言，穷边徇微禄。	0
雒陽令廣漢王渙，居身平正，能以明察發擿姦伏， 擿，他狄翻。 外行猛政，內懷慈仁。凡所平斷， 斷，丁亂翻。 人莫不悅服，京師以爲有神，是歲卒官， 卒于官也。卒，子恤翻。 百姓市 張：市作帀。 道，莫不咨嗟流涕。渙喪西歸，道經弘農，民庶皆設槃案於路， 以祭渙也，槃以盛祭物，案以陳槃，今野人之祭猶然。 吏問其故，咸言：平常持米到雒，爲吏卒所鈔， 賢曰：鈔，掠也。余謂此言鈔者，非至如盜賊之鈔掠，特不以道而侵取之，故曰鈔；音楚交翻。 恆亡其半， 恆，戶登翻。 自王君在事， 在事，謂在官當事也。 不見侵枉，故來報恩。雒陽民爲立祠作詩，每祭，輒弦歌而薦之。 以所作詩被之弦歌也。爲，于僞翻。 太后詔曰：夫忠良之吏，國家之所以爲治也， 治，直之翻。 求之甚勤，得之至寡，今以渙子石爲郞中，以勸勞勤。	1
碧霄孤鹤发清音，上宰因添望阙心。睥睨三层连步障，茱萸一朵映华簪。红霞似绮河如带，白露团珠菊散金。此日所从何所问，俨然冠剑拥成林。	0
春龙争地养檀栾，况是双林雨后看。迸出似毫当垤㙞，孤生如恨倚栏干。凌虚势欲齐金刹，折赠光宜照玉盘。更得锦苞零落后，粉环高下挶烟寒。	0
骏马娇仍稳，春风灞岸晴。促来金镫短，扶上玉人轻。帽束云鬟乱，鞭笼翠袖明。不知从此去，何处更倾城。	0
月如此好吴牛喘，雪不胜寒蜀犬狺。莫怪叔孙并禄父，不知周孔是何人。	0
洛阳才子邻箫恨，湘水佳人锦瑟愁。今昔两成惆怅事，临邛春尽暮江流。	0
庚子，下詔將還建康，領軍將軍胡僧祐太府卿黃羅漢吏部尙書宗懍 懍，力荏翻，又巨禁翻。 御史中丞劉瑴 瑴，訖岳翻。 諫曰：建業王氣已盡，與虜正隔一江，若有不虞，悔無及也！ 建業與齊止隔一江，固也。獨不思江陵介在江北，逼近襄陽，岳陽有復讎之志，宇文有啓疆之思乎！ 且古老相承云：荆州洲數滿百，當出天子。今枝江生洲，百數已滿， 盛弘之荆州記曰：自枝江縣西至上明，東及江津，其中有九十九洲。楚諺云：洲不百，故不出王者。 陛下龍飛，是其應也。上令朝臣議之。 朝，直遙翻。 黃門侍郞周弘正尙書右僕射王褒曰：今百姓未見輿駕入建康，謂是列國諸王；願陛下從四海之望。時羣臣多荆州人，皆曰：弘正等東人也， 周顗王導自南渡以來世居建康，故謂爲東人。 志願東下，恐非良計。弘正面折之曰： 折，之舌翻。 東人勸東，謂非良計；西 章：十二行本西上有君等二字；乙十一行本同。 人欲西，豈成長策？上笑。又議於後堂，會者五百人，上問之曰：吾欲還建康，諸卿以爲如何？衆莫敢先對。上曰：勸吾去者左袒。左袒者過半。武昌太守朱買臣言於上曰：建康舊都，山陵所在； 梁氏自簡文以上葬建康，武帝以上葬晉陵。守，式又翻。   荆鎭邊疆，非王者之宅。 荆州被邊，自晉以來爲重鎭。 願陛下勿疑，以致後悔。臣家在荆州，豈不願陛下居此，但恐是臣富貴，非陛下富貴耳！上使術士杜景豪卜之，不吉，對上曰：未去。退而言曰：此兆爲鬼賊所留也。上以建康彫殘，江陵全盛，意亦安之，卒從僧祐等議。 史言上懷居違卜，以成亡國之禍。卒，子恤翻。	1
师资怀剑外，徒步管街东。九里山横烧，三条木落风。古池曾看鹤，新塔未吟虫。夜久龙髯冷，年多麈尾空。心宗本无碍，问学岂难同。	0
戊辰，以新安王昭文爲揚州刺史。	1
嗣立，承慶之異母弟也。母王氏，遇承慶甚酷，每杖承慶，嗣立必解衣請代；母不許，輒私自杖，母乃爲之漸寬。 爲，于僞翻。 承慶爲鳳閣舍人，以疾去職。嗣立時爲萊蕪令， 萊蕪縣，漢屬泰山郡，晉廢，後魏於古城置嬴縣，唐貞觀初廢入博城縣，后復於廢嬴縣置萊蕪縣，屬兗州。 太后召謂曰：卿父嘗言，臣有兩兒，堪事陛下。卿兄弟在官，誠如父言。朕今以卿代兄，更不用他人。卽日拜鳳閣舍人。	1
逝者何由见，中人未达情。马无生角望，猿有断肠鸣。去伴投遐徼，来随梦险程。四年巴养育，万里硖回萦。病是他乡染，魂应远处惊。山魈邪乱逼，沙虱毒潜婴。母约看宁辨，余慵疗不精。欲寻方次第，俄值疾充盈。灯火徒相守，香花秪浪擎。莲初开月梵，蕣已落朝荣。魄散云将尽，形全玉尚瑩。空垂两行血，深送一枝琼。秘祝休巫觋，安眠放使令。旧衣和箧施，残药满瓯倾。乳媪闲于社，医僧婗似酲。悯渠身觉剩，讶佛力难争。骑竹痴犹子，牵车小外甥。等长迷过影，遥戏误啼声。涴纸伤馀画，扶床念试行。独留呵面镜，谁弄倚墙筝。忆昨工言语，怜初妙长成。撩风妒鹦舌，凌露触兰英。翠凤舆真女，红蕖捧化生。秪忧嫌五浊，终恐向三清。宿恶诸荤味，悬知众物名。环从枯树得，经认宝函盛。愠怒偏憎数，分张雅爱平。最怜贪栗妹，频救懒书兄。为占娇饶分，良多眷恋诚。别常回面泣，归定出门迎。解怪还家晚，长将远信呈。说人偷罪过，要我抱纵横。腾蹋游江舫，攀缘看乐棚。和蛮歌字拗，学妓舞腰轻。迢遰离荒服，提携到近京。未容誇伎俩，唯恨枉聪明。往绪心千结，新丝鬓百茎。暗窗风报晓，秋幌雨闻更。败槿萧疏馆，衰杨破坏城。此中临老泪，仍自哭孩婴。	0
衮绣蝉联三重客，朝回晓日曈昽。绿杨门巷拥花骢。喜承天上语，来作主人公。况值瑶林风露爽，冰轮碾上晴空。桂香和影堕金钟。莫辞通夕醉，明日是秋中。	0
规裁珍素裂轻云，柄剪春篁燥丛露。制以为扇持赠君，拂君怀袖袪君暑。蜀天六月苦炎歊，赤龙秋秋驻云雾。火走肤脉汗若流，暗逗浮凉下天宇。画作飞蝇缘误点，徐隔游尘不成污。何以为报我知之，奉扬仁风慰黎庶。	0
正名百物与神谋，祸福无门亦自求。君独何心分象数，笔端无复见全牛。探心取意陈前修，一字或可谈封侯。逆知喜怒容点头，攻君乃是操君矛。谣书失脚似可笑，杂今杂古近同调。乃知人事亦天然，吾心或者司化权。	0
剑外九华英，缄题下玉京。开时微月上，碾处乱泉声。半夜邀僧至，孤吟对竹烹。碧流霞脚碎，香泛乳花轻。六腑睡神去，数朝诗思清。其馀不敢费，留伴读书行。	0
心上浮香，轩前度影，约久传梅。奈月意风情，枝南枝北，云婚雨嫁，年去年来。几望溪桥，屡肥芳信，历尽冰霜春自回。朝来报，报梢头儿女，并蒂花开。佩环飞下妆台。喜今度佳期不用催。羡行李三千，金屏翠幄，仙姿第一，玉骨琼腮。雌蝶纷纷，雄蜂逐逐，争道工为使与媒。翁知么，有西楼过雁，暗为徘徊。	0
綏，曾之孫也。初，何曾侍武帝宴，退，謂諸子曰：主上開創大業，吾每宴見， 見，賢遍翻。 未嘗聞經國遠圖，惟說平生常事，非貽厥孫謀之道也；及身而已，後嗣其殆乎！ 嗣，祥吏翻。 汝輩猶可以免；指諸孫曰：此屬必及於難。 難，乃旦翻。 及綏死，兄嵩哭之曰：我祖其殆聖乎！曾日食萬錢，猶云無下箸處。 箸，遲據翻，梜也。 子劭，日食二萬。綏及弟機羨，汰侈尤甚；與人書疏，詞禮簡傲。河內王尼見綏書，謂人曰：伯蔚居亂世而矜豪乃爾，其能免乎！人曰：伯蔚聞卿言，必相危害。尼曰：伯蔚比聞我言，自已死矣！ 何綏，字伯蔚。比，必寐翻，及也。蔚，紆勿翻。 及永嘉之末，何氏無遺種。 種，章勇翻。	1
十二月，丙子朔，景封建安侯賁爲竟陵王，中宿世子子邕爲隨王，仍賜姓侯氏。 侯景賞其告會理之功也。	1
开目不见路，常如夜中行。最贱不自勉，中涂与谁争。蓬为沙所危，还向沙上生。一年秋不熟，安得便废耕。颜子命未达，亦遇时人轻。	0
元載測知上指，乘間奏朝恩專恣不軌， 間，古莧翻。 請除之；上亦知天下共怨怒，遂令載爲方略。朝恩每入殿，常使射生將周皓將百人自衞， 令，力丁翻。將，卽亮翻；皓將同，又音如字。 又使其黨陝州節度使皇甫溫握兵於外以爲援； 陝，失冉翻。度使，疏吏翻。 載皆以重賂結之，故朝恩陰謀密語，上一一聞之，而朝恩不之覺也。	1
洞天虚寂翠屏攲，心迹萧然万物齐。无奈宿猿嫌宿客，夜深犹拥乱云啼。	0
长松树下小溪头，班鹿胎巾白布裘。药圃茶园为产业，野麋林鹤是交游。云生涧户衣裳润，岚隐山厨火烛幽。最爱一泉新引得，清泠屈曲绕阶流。	0
丙辰，西川節度使李德裕奏遣使詣南詔索所掠百姓， 索，山客翻。前年寇蜀所掠者也。 得四千人而還。 考異曰：德裕西南備邊錄曰：南詔以所虜男女五千三百六十四人歸于我。舊傳曰：又遣人入南詔求其所俘工匠，得僧道工巧四千餘人，復歸成都。按實錄云約四千人，今從之。	1
赫赫翼祖，受命于天。德迈三代，威加八埏。陟配上帝，明禋告虔。流光垂裕，于万斯年。	0
偶来中峰宿，闲坐见真境。寂寂孤月心，亭亭圆泉影。□□□满山，花落始知静。从他半夜愁猿惊，不废此心长杳冥。	0
有客夜鼓龙门琴，风露漠漠侵秋庭。妙弹幽响落指外，此意难以两耳听。参横斗转四山寂，但闻别鹤之夜怨，离鸾之晨吟。挐音谁适鸣沧浪，寅缘苇间情衋伤。忽然浩叹声轩昂，二十八宿俱韬藏。少焉月出流寒光，但见山苍苍兮江泱泱。尔乃舂容大篇，寂寞短章。谬攸一笑天所吝，亦恐此乐不可常。吾当为君谱入渭阳操，莫弹履霜似伤孝。碧桐翠竹夜生寒，折杨皇华何足道。人生百年几今夕，我思古人心忽忽。黄金拟铸钟子期，此言每堕槐安国。	0
爾朱榮入見魏主於明光殿， 見，賢遍翻；下朝見同。 重謝河橋之事， 重，直用翻。 誓言無復貳心。帝自起止之，因復爲榮誓，言無疑心。 復，扶又翻；下不復同。爲，于僞翻。 榮喜，因求酒飮之，熟醉；帝欲誅之，左右苦諫，乃止，卽以牀轝向中常侍省。 轝，羊茹翻；轝車爲轝。 榮夜半方寤，遂達旦不眠，自此不復禁中宿矣。	1
城分二江急，树入九峰开。地隔犍牂绕，人从楚蜀来。	0
莫将凡圣比云泥，椿菌之年本不齐。度世无劳大稻米，升天只用半刀圭。人间嗟对黄昏槿，海上闲听碧落鸡。旌节行中令引道，便从尘外踏丹梯。	0
壬午，魏安定靖王休卒。自卒至殯，魏主三臨其第，葬之如尉元之禮， 尉，紆勿翻。 送之出郊，慟哭而返。	1
月，光辉，皎洁。耀乾坤，静空阔。圆满中秋，玩争诗哲。玉兔镝难穿，桂枝人共折。万象照乃无私，琼台岂遮君谒。抱琴对弹别鹤声，不得知音声不切。	0
鹅湖山下稻粱肥，豚栅鸡栖半掩扉。桑柘影斜春社散，家家扶得醉人归。	0
百馀年树未为古，三四点花何限春。欲折一枝无处赠，世间少有识花人。	0
溧陽令錢唐杜文謙，嘗爲南郡王侍讀， 溧陽縣，自漢以來屬丹陽郡，其地在建康東南。帝初封南郡王。溧，音栗。 前此說綦毋珍之曰：天下事可知，灰盡粉滅，匪朝伊夕；不早爲計，吾徒無類矣。珍之曰：計將安出？文謙曰：先帝舊人，多見擯斥，今召而使之，誰不慷慨！近聞王洪範 王洪範卽轉言日月相者也。 與宿衞將萬靈會等共語，皆攘袂搥牀； 將，卽亮翻。搥，傳追翻。 君其密報周奉叔，使萬靈會等殺蕭諶，則宮內之兵皆我用也。 蕭諶時以衞軍司馬兼衞尉卿，掌宿衞兵。 卽勒兵入尙書，斬蕭令， 尙書省在雲龍門內。 兩都伯力耳。 都伯，行刑者也，今謂之劊子。 今舉大事亦死，不舉事亦死；二死等耳，死社稷可乎！若遲疑不斷，復少日，錄君稱敕賜死， 復，扶又翻。少，詩沼翻。少日，言無多日也。鸞錄尙書事，故稱爲錄君。 父母爲殉， 謂皆將從坐而死也。 在眼中矣。珍之不能用。及鸞殺奉叔，幷收珍之文謙，殺之。	1
孝德襄陵久，天然与众殊。生男不能养，应合愧杨姑。	0
当年唯说岳家军，纪律森严孰与邻。师过村村皆按堵，功成处处可镌珉。威名千古更无敌，词翰数行俱绝尘。拟取中原报明主，亦劳馀刃到黄巾。	0
西轩草诏暇，松竹深寂寂。月出清风来，忽似山中夕。因成西南梦，梦作游仙客。觉闻宫漏声，犹谓山泉滴。	0
试纵浮图目，闲纾客子情。轩腾超世界，指点识乡程。天大云攲野，江蒸气抱城。长风饶振薄，落日倒光晶。古色千年在，悲歌百虑盈。战争初自苦，成败几堪惊。狐兔穿蓬颗，珠玑入里氓。剑关犹北向，巫峡只东倾。往意增三叹，馀踪付一瞠。誓言逃俗网，碧海跨飞鲸。	0
帝遣星轺入桂州，雨馀凉嫩一天秋。绣衣翠节皇华远，碧玉青罗喜气浮。犹昔孺文同此酒，喜今师德在吾舟。相期办却平蛮事，公向三阶我一丘。	0
客从南溟来，遗我泉客珠。珠中有隐字，欲辨不成书。缄之箧笥久，以俟公家须。开视化为血，哀今徵敛无。	0
金殿忝陪贤，琼羞忽降天。鼎罗仙掖里，觞拜琐闱前。院逼青霄路，厨和紫禁烟。酒酣空忭舞，何以荅昌年。	0
叠鼓辞宫殿，悲笳降杳冥。影离云外日，光灭火前星。邺客瞻秦苑，商公下汉庭。依依陵树色，空绕古原青。	0
帝自山陵之後，卽與左右微服遊走市里，好於世宗崇安陵隧中擲塗賭跳， 好，呼到翻。文惠太子廟號世宗。塗，泥也。以塗泥相擲爲樂也。跳，躍也。賭跳者，以跳躍高出者爲勝。跳，他弔翻。 作諸鄙戲，極意賞賜左右，動至百數十萬。每見錢，曰：我昔思汝十 章：十二行本十作一；乙十一行本同；孔本同；熊校同。 枚不得，今日得用汝未？世祖聚錢上庫五億萬，齋庫亦出三億萬， 上庫所儲以備軍國之用。齋庫以供齋內所須，人主之好用。出者，出三億萬數之外也。 金銀布帛不可勝計； 勝，音升。 鬱林王卽位未朞歲，所用垂盡。入主衣庫，令何后及寵姬以諸寶器相投擊破碎之，用爲笑樂。 樂，音洛。 蒸於世祖幸姬霍氏，更其姓曰徐。 更，工衡翻。李延壽史以霍爲文帝幸姬，則世祖當作世宗。 朝事大小，皆決於西昌侯鸞。 朝，直遙翻；下同。 鸞數諫爭， 數，所角翻。爭，讀曰諍。 帝多不從；心忌鸞，欲除之。以尙書右僕射鄱陽王鏘爲世祖所厚， 世祖恐亦當作世宗。 私謂鏘曰：公聞鸞於法身如何？ 鬱林王，小字法身。 鏘素和謹，對曰：臣鸞於宗戚最長，且受寄先帝；臣等皆年少， 長，知兩翻。少，詩照翻。 朝廷所賴，唯鸞一人，願陛下無以爲慮。帝退，謂徐龍駒曰：我欲與公共計取鸞，公旣不同，我不能獨辦，且復小聽。 復，扶又翻；下無復同。言且又小時聽鸞專政也。	1
乃先天皇君，万有七千祀。迄彼大庭时，封于葛天氏。邈计几何年，是生余小子。上清太极公，造道穷天髓。有晋勾漏侯，炼丹极地肺。岂曰其云仍，容或有肖似。阿亡昔吞月，诞日非指李。少长异强袌，世家得源委。谁言空桑生，乃嗣白仲理。少傅仕唐朝，香山号居士。不曾受衣盂，漫自访根柢。长是娱林泉，靡复鬨都鄙。光景长如丝，功名大似米。留情十种仙，托契五穷鬼。尘埃日以遥，富贵云而已。允矣躬清明，听之自赞毁。且非笔不锋，自信文甚绮。接踵李杜坛，信威屈贾垒。既而倦钓鳌，何以更呼蟡。此念轻万钟，所欢在四美。青帝御山河，东风管红紫。烟寒绿柳颦，日暖黄鹂喜。当此醉则歌，悠然起而舞。槐阴清昼长，蝉噪新声止。修竹森群贤，瑞莲立万妓。顿忘蜗蝇心，坐洗笙笛耳。月色凝冰壶，桂花落金蚁。风松啸长林，霜雁过寒水。于心豁然凄，有酒多且旨。及无蟋蟀吟，渐至芙蓉死。腊雪飞鹅毛，江梅吐玉蕊。吟诗三嗅之，对景一莞尔。亦以寸心坚，于焉百念弛。往时丱角间，纵步禅关里。香象截河流，冻蝇透窗纸。洞搜到户庭，何异丧考妣。手接秘魔杈，胸当石砮矢。最初悟苦空，旋复学久视。虽殊斲雪功，同一标月指。凿井求丹砂，斸云种枸杞。矧当偷蟠桃，亦欲追騄駬。神授咽日书，帝锡驱雷玺。那知天可阶，是盖道在迩。吾生讵已而，君子诚乐只。回首三十年，如之何也矣。旧尝习骑射，马鞍谩伤髀。亦尝习剑击，镡廛屡捣齿。筹略成无庸，韬钤谁可比。东方罢奏书，南郭归隐几。澡虑服蔘苓，洁身佩兰芷。然虽羡簪缨，奚若就刀匕。展也趣清虚，终焉知本始。顷年事四方，重趼啻万里。海岳靡不周，风烟莫能纪。东游衡庐颠，北逮灊皖趾。南登苍梧脊，西啖青城觜。云伴金华栖，月依玉笥舣。罗浮山以南，彭蠡水之涘。横笛岳阳楼，飞觞金山寺。武夷猿相呼，委羽鹤久俟。禹穴郁?嶆，秦城就颓靡。桂林岚光娇，瓯越海气诡。閤皂青崔峨，麻姑翠迤逦。醉寻张陵孙，走遇许逊婢。澎浪若山高，浯溪与天峙。曾樵雁荡中，亦钓太湖底。所交皆英豪，初不介彼此。素志骖龙鸾，寒厨赦犬豕。苦吟思呕心，俗状厌擎跽。徘述煮笋经，笑补遗民史。风骚追苏黄，寂寞造陶姒。饥寒莫荧惑，炼养有凭恃。余有黄芽田，旦暮举耒耜。余有白雪蚕，左右置箱篚。尽使闲姓名，浩然满朝市。方将山水蒙，毋怪天地否。颜舜足侪晞，广聃敢肩拟。但令心以灰，世事尽糠秕。造物神与游，天公气可使。伏槽待赏音，焦尾叫知己。投閤辱太玄，舞雩风一唯。行藏固不同，领略贵有以。浮海慨槎仙，临风唤月姊。或疑有个扅，岂谓惟薏苡。若士乘大鹏，跫音卜嫩蟢。阴阳诿曰深，血脉微可揣。畔岸诿曰遐，舟车容可庀。孤鸦唤晴晖，拱鼠濯清泚。龟蛇伏剑蟠，鸡犬待鼎舐。不愁松柏凋，祇畏桑榆徙。意马息驱驰，心兵遂消弭。身中玉楼台，赤子处非侈。身外金埤堄，虎臣治不圮。畴能弗鸿鹄，而又恋枌梓。未免畏白圭，禔身蹈廉耻。非将献黄金，赂天丐福祉。决之西则西，可以仕则仕。荷锸死便埋，归园生为诔。怆神眺高遐，怀宝谨操履。我往蓬莱山，世人劳所企。	0
千牛仗下放朝初，玉案傍边立起居。每日进来金凤纸，殿头无事不多书。	0
迁乔不与莺争出，殿后犹云马不前。越石早知无合杀，不如且让祖生鞭。	0
惊湍流不极，夜度识云岑。长带溪沙浅，时因山雨深。方同七里路，更遂五湖心。揭厉朝将夕，潺湲古至今。花源君若许，虽远亦相寻。	0
勇多內寵，昭訓雲氏尤幸。 姓苑：雲姓，縉雲氏之後。又魏書官氏志：達宥氏，後改雲氏；此其後也。 其妃元氏無寵，遇心疾，二日而薨， 元妃薨見一百七十七卷十一年。 獨孤后意有他故，甚責望勇。自是雲昭訓專內政，生長寧王儼，平原王裕，安成王筠；高良娣生安平王嶷，襄城王恪；王良媛生高陽王該，建安王韶；成姬生潁川王煚； 娣，音弟。嶷，魚力翻。媛，于眷翻。煚，居永翻。 後宮生孝實，孝範。后彌不平，頗遣人伺察， 伺，相吏翻。 求勇過惡。	1
不羡上公被雉衮，宁为野老著牛蓑。素无文思加衰竭，薄有时名合折磨。幸老舍人工润色，逢新天子建中和。子来犹自商歌在，旧友何须裹饭过。	0
闻道山颠有鼎湖，莲花还似旧时无。轩辕去后空车辙，疑此山川即旧都。	0
节物行摇落，年颜坐变衰。树初黄叶日，人欲白头时。乡国程程远，亲朋处处辞。唯残病与老，一步不相离。	0
朝发宜都渚，浩然思故乡。故乡不可见，路隔巫山阳。巫山綵云没，高丘正微茫。伫立望已久，涕落沾衣裳。岂兹越乡感，忆昔楚襄王。朝云无处所，荆国亦沦亡。	0
落帆停鼓鹳湖头，两度因循到楚州。柳下人家曾识面，笑求新句写妆楼。	0
挽尽溪流沮洳浑，幽人昼卧懒开门。诸邻鹅鸭顿亡赖，一夕鱼虾无半存。及此焦枯方有祷，从而暴殄岂堪论。清漪绿竹城南路，回首吾庐正断魂。	0
万石滩头数十家，溪流衮衮麦畦斜。三分春色今馀几，开尽桃花见李花。	0
俗吏相传作县难，及民那有一分宽。闻君犹逮从诸老，说到民贫鼻亦酸。	0
呂光以龜茲饒樂， 龜茲，音丘慈。樂，音洛。 欲留居之。天竺沙門鳩摩羅什謂光曰：此凶亡之地，不足留也； 據載記，鳩摩羅，姓也；什，其名。 將軍但東歸，中道自有福地可居。 鳩摩羅什知數，知呂光必得涼州之地而據之。 光乃大饗將士，議進止，衆皆欲還。乃以駝二萬餘頭載外國珍寶奇玩，驅駿馬萬餘匹而還。 還，音旋，又如字。	1
泷吏崖翁是赏音，江流泯泯对秋吟。天虾扑火帆樯晚，水狗捎鱼岛屿深。千里庭闱云满眼，十年湖海雁惊心。今宵客枕清如水，称读西山夜气箴。	0
应节萸房满，初寒菊圃新。龙旗焕辰极，凤驾俨香闉。莲井偏宜夏，梅梁更若春。一忻陪雁塔，还似得天身。	0
乙巳，沮渠無諱復圍張掖，不克，退保臨松。 臨松郡臨松縣，當是沮渠氏所置，後宇文周廢入張掖。復，扶又翻；下同。 魏主不復加討，但以詔諭之。	1
侯门初拥节，御苑柳丝新。不是悲殊命，唯愁别近亲。黄莺迁古木，朱履从清尘。想到千山外，沧江正暮春。	0
学饵霜茸骨未轻，每逢真夕梦还清。丁宁独受金妃约，许与亲题玉篆名。月苦撼残临水佩，风微飘断系云缨。须臾枕上桐窗晓，露压千枝滴滴声。橘斋风露已清馀，东郭先生病未除。孤枕易为蛩破梦，短檐难得燕传书。广云披日君应近，倒影裁花我尚疏。唯羡羽人襟似水，平持旄节步空虚。	0
太元十年乙酉三八五	1
伟岸佳公子，功名早自强。力臻门户立，学务本源长。命服空遗像，斑衣负北堂。增辉赖金友，笔墨妙揄扬。	0
百五天长甚雨回，祖筵离思冷如灰。骋辞睢苑繁云散，拄颊西山晓气来。草色不须争去袂，花光正欲傍迎醅。相君卧镇群英集，一府翘然用楚材。	0
十二月，南匈奴諸部並叛，與烏桓鮮卑寇緣邊九郡。帝以京兆尹陳龜爲度遼將軍。 考異曰：按匈奴傳，每除度遼將軍輒書之，此陳龜及前李膺後种暠皆不記，一時旣不當有兩官，今約其事，分著前後。 龜臨行，上疏曰：臣聞三辰不軌， 言三辰之行不順軌也。 擢士爲相；蠻夷不恭，拔卒爲將。臣無文武之材而忝鷹揚之任， 詩曰：維師尙父，時維鷹揚。爾雅翼：鷹好揚，隼好翔，故以比尙父之武。 雖歿軀體，無所云補。今西州邊鄙，土地塉埆， 塉，秦昔翻。賢曰：埆，音覺，又音確，土薄也。 民數更寇虜， 數，所角翻。更，工衡翻；下租更同。 室家殘破，雖含生氣，實同枯朽。往歲幷州水雨，災螟互生，稼穡荒耗，租更空闕。 賢曰：更，謂卒更錢也。 陛下以百姓爲子，焉可不垂撫循之恩哉！ 焉，於虔翻。 古公西伯天下歸仁， 古公亶父避狄，去邠居岐，從之者如歸市。帝王世紀曰：西伯至仁，百姓襁負而至。 豈復輿金輦寶以爲民惠乎！ 復，扶又翻。 陛下繼中興之統，承光武之業，臨朝聽政而未留聖意。且牧守不良，   或出中官， 謂牧守出於中官之所引用也。 懼逆上旨，取過目前。 過，度也。 呼嗟之聲，招致災害，胡虜凶悍， 悍，下罕翻，又侯旰翻。 因衰緣�；而令倉庫單於豺狼之口， 單，與殫同，盡也。 功業無銖兩之效， 十絫爲銖，二十四銖爲兩。 皆由將帥不忠，聚姦所致。前涼州刺史祝良，初除到州，多所糾罰，太守令長，貶黜將半， 長，知兩翻。 政未踰時，功效卓然，實應賞異，以勸功能；改任牧守，去斥姦殘； 去，羌呂翻。 又宜更選匈奴烏桓護羌中郞將校尉， 護匈奴中郞將，護烏桓護羌校尉。更，工衡翻。校，戶敎翻。 簡練文武，授之法令；除幷涼二州今年租更， 租，賦也。更，役也。更，工衡翻；下同。 寬赦罪隸，掃除更始；則善吏知奉公之祐，惡者覺營私之禍，胡馬可不窺長城，塞下無候望之患矣。帝乃更選幽幷刺史，自營郡太守都尉以下，多所革易。 京兆虎牙營扶風雍營，皆都尉領之。諸郡各有太守都尉。 下詔爲陳將軍除幷涼一年租賦，以賜吏民。 爲，于僞翻。 龜到職，州郡重足震栗， 言重足而立也。重，音直龍翻。 省息經用，歲以億計。	1
閏七月，丁未，裴炎爲侍中，崔知溫薛元超並守中書令。	1
上遂疏忌勇，迺於玄武門達至德門 玄武門，隋大興宮城正北門。至德門，在宮城東北隅。 量置候人，以伺動靜，皆隨事奏聞。 量，音良。 又，東宮宿衞之人，侍官以上， 侍官，謂直閤直寢直齋直後備身直長等，蓋東宮率府所統，略同十二衞府。 名籍悉令屬諸衞府，有勇健者咸屛去之。 屛，必郢翻。去，羌呂   翻。 出左衞率蘇孝慈爲淅州刺史， 蘇孝慈有器幹，故出之。隋志：淅陽郡，西魏置淅州。 勇愈不悅。太史令袁充言於上曰：臣觀天文，皇太子當廢。上曰：玄象久見， 見，賢遍翻。 羣臣不敢言耳。充，君正之子也。 袁君正見一百六十二卷梁武帝太淸三年。	1
他日驰戎马，风尘从事衫。花开大梁酒，木落太湖帆。幕府烦精悍，吴山入笑谈。长安米不贱，君与问江南。	0
伐木伐木，无废于勤。不足柱榱，犹用以薪。岂弟君子，无易于人。	0
辛巳，追尊皇考文讚 張：讚作瓚。 爲景皇帝，廟號太祖，皇妣董氏曰安皇后，追立前夫人錢氏爲昭皇后， 帝先娶同郡錢仲方女，早卒。 世子克爲孝懷太子，立夫人章氏爲皇后。章后，烏程人也。	1
帘下严君卜，窗间少室峰。摄生门已尽，混迹世犹逢。山薮师王烈，簪缨友戴颙。鱼跳介象鲙，饭吐葛玄蜂。紫饱垂新椹，黄轻堕小松。尘埃金谷路，楼阁上阳钟。野耗鸢肩寄，仙书鸟爪封。支床龟纵老，取箭鹤何慵。别久曾牵念，闲来肯压重。尚馀青竹在，试为剪成龙。	0
有时醉浊清，随意眠小大。何须酒池中，始了一生课。	0
小园新种红樱树，闲绕花行便当游。何必更随鞍马队，冲泥蹋雨曲江头。	0
泉水山边去，高人月下看。润松秋色净，落涧夜声寒。委曲穿深竹，潺湲过远滩。圣朝无隐者，早晚罢渔竿。	0
白云尽处青山小，红雨飞时绿树新。佳致仗谁同管领，野禽啁哳话深春。	0
自吾居山中，默默无与欢。朝晡谁相对，赖此青琅玕。堂东一亩池，远分西涧泉。萧萧一万竿，结根护池壖。婉婉翠凤凰，舞风照清澜。微飙自天来，新佩鸣已喧。王子骨已朽，后来岂有贤。谅非聋与盲，敢慢回与骞。灌溉养春茁，芟除去其繁。终日淡相对，俗车无至门。	0
南方异产足珠珍，薏苡兴谗不忍闻。一见知君清白节，箧中惟贮色丝文。	0
羸马前山东复东，沈沈窗户锁愁红。春风一把相思骨，又落江南烟雨中。	0
行尽牛蹊兔径中，忽逢平野四连空。意随白鹭一双去，眼过青山千万重。近岭已看看远岭，连峰不爱爱孤峰。一丘一壑知何意，疏尽官人著牧童。	0
溪里晚从池岸出，石泉秋急夜深闻。木兰船共山人上，月映渡头零落云。	0
将船何处去，钓彼大回中。叔静能鼓桡，正者随弱翁。	0
要寻闲世界，不在世界外。明月与清风，何朝不相对。	0
门前秋水可扬舲，有意西寻白下亭。只欲往来相邂逅，却嫌招唤苦丁宁。	0
独幽默以三月兮，深林潜居。时岁忽兮，孤愤遐吟。谁知我心，孺子孺子，其可与理分。	0
不知暗室鬼揶揄，曾入鱼凫伴蠹书。分背雁音清汉远，动帘风竹故人疏。小桃烟老三年树，白马原空百两车。消去泪流冰箸若，待凭浊酒一樽馀。	0
婁師德爲天兵軍副大總管，仍充隴右諸軍大使，專掌懷撫吐蕃降者。	1
三日横山反覆看，殷勤送我惠山前。常州更在横山外，只望横山已杳然。	0
属车八十一，此地阻长风。千载威灵尽，赭山寒水中。	0
落叶霞翻，败窗风咽，暮色凄凉深院。瘦不关秋，泪缘轻别，情消鬓霜千点。怅翠冷搔头燕，那有语恩怨。紫箫远。记桃根、向随春渡，愁未洗、铅水又将恨染。粉缟涩离箱，忍重拈、灯夜裁剪。望极蓝桥，彩云飞、罗扇歌断。料莺笼玉锁，梦里隔花时见。	0
尽道君家教育深，义方高作霭儒林。綵衣已是真郎贵，紫诏方旌昔日心。鲤每趋庭惟独立，鹤常和子自鸣阴。此之能事人方信，胜积籯中十万金。	0
殷仲堪雖許王恭，猶豫不敢下；聞國寶等死，乃始抗表舉兵，遣楊佺期屯巴陵。 沈約曰：巴陵縣，晉武太康元年置，屬長沙。酈道元曰：湘水北至巴丘山入江，山在右岸，有巴陵故城，本吳之巴丘邸閣；晉立巴陵縣，後置建昌郡。 道子以書止之，仲堪乃還。	1
洛阳宫阙当中州，城上峨峨十二楼。翠华西去几时返，枭巢乳鸟藏蛰燕。御门空锁五十年，税彼农夫修玉殿。六街朝暮鼓鼕鼕，禁兵持戟守空宫。百官月月拜章表，驿使相续长安道。上阳宫树黄复绿，野豺入苑食麋鹿。陌上老翁双泪垂，共说武皇巡幸时。	0
当年悔我抛生计。趁升斗、蛮乡远地。谁知事向无心起。回首邯郸梦里。风雪满□□□□。最好处、吴头楚尾。青山本是强人意。更时见、梅花助美。	0
勇頗知其謀，憂懼，計無所出，使新豐人王輔賢造諸厭勝； 新豐縣屬京兆。厭，於協翻。 又於後園作庶人村，室屋卑陋，勇時於中寢息，布衣草褥，冀以當之。上知勇不自安，在仁壽宮，使楊素觀勇所爲。素至東宮，偃息未入，勇束帶待之，素故久不進以激怒勇；勇銜之，形於言色。素還言：勇怨望，恐有他變，願深防察！上聞素譖毀，甚疑之。后又遣人伺覘東宮， 伺，相吏翻；下同。覘，丑廉翻，又丑豔翻。 纖介事皆聞奏，因加誣飾以成其罪。	1
万室欢呼忘冻馁，一犁酥润到根苗。	0
虽倚关张敌万夫，岂胜恩信作良图。能均汉祚三分业，不负荆州六尺孤。绿水有鱼贤已得，青桑如盖瑞先符。君王幸是中山后，建国如何号蜀都。	0
鞍马来殊方，祇园已秋寂。虚堂耿清夜，卧听寒雨滴。永怀平生愿，浩荡谁与适。愁心正纷如，西风韵邻笛。	0
初，譙周有子居巴西，成巴西太守馬脫殺之，其子登詣劉弘請兵以復讎。弘表登爲梓潼內史，使自募巴蜀流民，得二千人；西上， 上，時掌翻。 至巴郡，從羅尙求益兵，不得。登進攻宕渠， 宕渠縣，漢屬巴郡，自蜀以來，屬巴西郡。賢曰：宕渠故城，在今渠州流江縣東北。宕，徒浪翻。 斬馬脫，食其肝。會梓潼降，登進據涪城； 涪，音浮。 雄自攻之，爲登所敗。 敗，補邁翻。	1
雪才盈尺云阴解，风不鸣条雨块完。春力急催冬事退，君王宽政不恒寒。	0
国艳夭娆酒半酣，去年同赏寄僧檐。但知扑扑晴香软，谁见森森晓态岩。谷雨共惊无几日，蜜蜂未许辄先甜。应须火急回征棹，一片辞枝可得黏。	0
洞门苍石流成乳，山下长溪冷欲冰。天寒二子苦求去，我欲居之尔不能。	0
在昔绍圣初，群英萃朝绅。道乡鼓谏舌，劲气排天阍。雷霆固难犯，鹓鹭皆丧神。独一黄右辖，从容为奏陈。主圣臣则直，攀槛古所闻。龙颜为稍霁，投荒贷斧斤。公亦坐此去，剖符漫朱轮。斯人下世久，蔼然播清芬。袁盎当汉代，引却慎夫人。用舍虽异致，万世嫡庶分。向使李绩辈，将顺恨无门。但谓此家事，一言陷其君。陆贽得罪唐，不测几陨身。阳城以死争，久之理颇伸。不如汉汲黯，同朝有公孙。约议寻即背，巧辞间其臣。于惟我圣宋，涵养士气振。世代有忠鲠，汉唐何足云。且如唐子方，指摘椒房亲。继论灯笼锦，将贬岭外春。君谟立殿坳，开救蒙宽恩。宛陵风雅手，长篇纪咏存。嗟嗟此邹黄，袁阳略同群。近则唐与蔡，辈出有弟昆。赤心要无负，肯受富贵吞。鄙哉贱丈夫，肉食苟朝昏。倾危不遑恤，是非谁与论。前史岂不载，开卷徒沾巾。伏读珠玉书，飘飘若凌云。遐追古作者，宁让圣俞文。顾我亦何人，濡毫来效颦。二贤迹益显，馀波激后尘。	0
幸自通宵暖更晴，何劳细雨送残更。知侬笠漏芒鞋破，须遣拖泥带水行。	0
翩翩兮朱鹭，来汎春塘栖绿树。羽毛如剪色如染，远飞欲下双翅敛。避人引子入深堑，动处水纹开滟滟。谁知豪家网尔躯，不如饮啄江海隅。	0
我家峨眉阴，与子同一邦。相望六十里，共饮玻璃江。江山不违人，遍满千家窗。但苦窗中人，寸心不自降。子归治小国，洪钟噎微撞。我留侍玉座，弱步攲丰扛。后生多高才，名与黄童双。不肯入州府，故人馀老庞。殷勤与问讯，爱惜霜眉庞。何以待我归，寒醅发春缸。	0
卧逃秦乱起安刘，舒卷如云得自由。若有精灵应笑我，不成一事谪江州。	0
三月，丙戌朔，契丹主服赭袍，坐崇元殿，百官行入閤禮。 歐陽修曰：唐故事：天子日御殿見羣臣，曰常參。朔望薦食諸陵寢，有思慕之心，不能臨前殿，則御便殿見羣臣，曰入閤。宣政，前殿也，謂之衙，衙有仗。紫宸，便殿也，謂之閤。其不御前殿而御紫宸也，乃自正衙喚仗由閤門而入，百官俟朝于衙者，因隨而入見，故謂之入閤。然衙，朝也，其禮尊；閤，宴見也，其事殺。自乾符以後，因亂禮缺，天子不能日見羣臣而見朔望，故正衙常日廢仗，而朔望入閤有仗。其後習見，遂以入閤爲重，至出御前殿，猶謂之入閤。五代之時，羣臣五日一入見中興殿，便殿也，此入閤之遺制，而謂之起居。朔望一出御文明殿，前殿也，反謂之入閤。今按五代會要有入閤儀：司天進時刻牌，閤門進班齊牌，皇帝自內著袍衫穿靴，乘輦至常朝殿門駐輦，受樞密使已下起居訖，引駕至正朝殿。皇帝坐定，卷簾，殿上添香，喝控鶴官拜，次雞叫，次閤門勘契，次閤門承旨喚仗，次閤門使引金吾將軍南班拜訖分引至位對揖，次細仗相次入，次執文武班簿至位對揖，次宰臣南班拜訖分引至位對揖，次金吾將軍奏平安，次文武百官入。通事舍人揖殿，靸靴入沙墀，兩拜立定，次引宰臣及兩省官金吾將軍合班立定，閤門使喝拜，搢笏舞蹈，三拜，奏聖躬萬福；又引宰臣班首一人至近前，又兩拜，舞，跪，三拜，引至位對揖。通事舍人引宰臣於東西踏道下立，次文武百官出，次兩省官南班揖殿出，次翰林學士南班揖殿出，次執文武班簿南班揖殿出，次金吾將軍南班揖殿出，次細仗出；次引宰臣香案前奏事訖，宣徽使喝好去，南班揖殿出；次閤門使引待制官到位兩拜，引近前奏事訖，卻歸位罄折，宣徽使宣所奏知，又兩拜，舞，跪，三   拜，舍人喝好去，南班揖殿出；次刑法官奏事准上，次監奏御史南班揖殿出，次閤門承旨放仗，次閤門使奏衙內無事，次喝控鶴官門外祗候，次下簾，皇帝上輦歸內。又按歐史：梁太祖乾化元年九月辛巳朔，御文明殿入閤。則入閤儀梁所定也。視唐之正牙朝會，其儀略而野，而五代謂之行禮。會要又詳載而爲書，則其儀爲一時之上儀矣。姑備錄之，以志朝儀之變。文明殿，洛陽宮之正衙殿也。崇元殿，汴宮之正衙殿也。薛史曰：梁制：每月初入閤，望日延英聽政。後唐之制，朔望皆入閤。	1
西湖虽老为人容，不必花时十里红。卷取郭熙真水墨，枯荷折苇小霜风。	0
西施越溪女，出自苧萝山。秀色掩今古，荷花羞玉颜。浣纱弄碧水，自与清波闲。皓齿信难开，沈吟碧云间。句践徵绝艳，扬蛾入吴关。提携馆娃宫，杳渺讵可攀。一破夫差国，千秋竟不还。	0
晓见花开意味长，夜深放出紫荷囊。须知睡里真香足，犹锡佳名号瑞香。	0
一枝秾艳对秋光，露滴风摇倚砌傍。晓景乍看何处似，谢家新染紫罗裳。	0
佺期勒兵建牙，聲云援洛，欲與仲堪共襲玄。仲堪雖外結佺期而內疑其心，苦止之；猶慮弗能禁，遣從弟遹屯于北境， 遹，以律翻。雍州治襄陽，在江陵之北。 以遏佺期。佺期旣不能獨舉，又不測仲堪本意，乃解兵。	1
天少雨， 少，詩沼翻。 中書舍人李百藥上言： 上，時掌翻。 往年雖出宮人，竊聞太上皇宮及掖庭宮人，無用者尙多，豈惟虛費衣食，且陰氣鬱積，亦足致旱。上曰：婦人幽閉深宮，誠爲可愍。灑掃之餘，亦何所用， 灑，所賣翻；掃，素報翻；又並如字。 宜皆出之，任求伉儷。 伉，苦浪翻。儷，郞計翻。 於是遣尙書左丞戴胄給事中洹水杜正倫 洹水縣，周建德六年分臨漳東北界置，屬魏州。洹，于元翻。 於掖庭西門簡出之， 掖，音亦。 前後所出三千餘人。	1
江湖归不及花时，空绕扶疏绿玉枝。夜直去年看蓓蕾，昼眠今日对纷披。	0
南岳诸刘岂易逢，相望无复马牛风。山公虽见无多子，社燕何由恋塞鸿。	0
皇华歌彻酒杯忙，泽畔骚翁送范滂。琴带衡云弦索润，马餐湘茝辔丝香。山中狸豹随吟旆，部内豺狼入按章。却笑诗寒吟骨耸，愁看酬唱挟风霜。	0
良夜岁应足，严风为变春。遍回寒作暖，通改旧成新。秀树因馨雨，融冰雨泛蘋。韶光不偏党，积渐煦疲民。	0
冯夷剪水抑何悭，祇怕天工未许閒。上瑞先春才破白，屡丰卜岁已窥斑。可怜俄顷消成水，不怕明朝失却山。金帐羊羔非我事，汲清煮茗课奴蛮。	0
甲辰，以司空王琳爲湘郢二州刺史。	1
武陵王紀帥諸軍發成都， 考異曰：南史云十一月壬寅。按是月壬子朔，無壬寅。 湘東王繹遣使以書止之曰：蜀人勇悍，易動難安， 使，疏吏翻。易，弋豉翻。 弟可鎭之，吾自當滅賊。又別紙曰：地擬孫劉，各安境界；情深魯衞，書信恆通。 地擬孫劉，欲吳蜀各爲一國也；情深魯衞，謂兄弟也。恆，戶登翻。	1
司徒許栩免；五月，以太常胡廣爲司徒。	1
轻毛叠雪翅开霜，红觜能深练尾长。名应玉符朝北阙，色柔金性瑞西方。不忧云路填河远，为对天颜送喜忙。从此定知栖息处，月宫琼树是仙乡。	0
分明便是庞居士，欲恨无人卖罩篱。	0
河南王乾歸徙都譚郊，命平昌公熾磐鎭苑川。乾歸擊吐谷渾阿若干於赤水，降之。 五代志：隋大業五年平吐谷渾，置河源郡於古赤水城，蓋近積石山。魏收地形志：臨洮郡有赤水縣。水經註：赤水城亦曰臨洮東城。降，戶江翻。	1
渺渺林间路，萧萧物外僧。高阴凉易入，闲貌老难增。官事真伤锦，君恩更饮冰。求田此山下，终欲忤陈登。	0
寒日照残树，新霜结衰草。有客奉高荐，策马奔远道。声名近转大，文字素已好。壮岁虽可恃，荣科亦宜早。勉自报春晖，高堂亲发老。	0
鹦鹉洲横汉阳渡，水引寒烟没江树。南浦登楼不见君，君今罢官在何处？汉口双鱼白锦鳞，令传尺素报情人。其中字数无多少，祗是相思秋复春。	0
甲戌，帝自將東迎晉主及太后。至壽陽， 晉置壽陽縣，後魏改曰受陽。隋開皇十年，改幷州南受陽爲文水，分州東故壽陽置壽陽縣；唐屬太原府。 聞已過恆州數日，乃留兵戍承天軍而還。 還，從宣翻，又   如字。承天軍在井陘縣娘子關西南太原府廣陽縣界。宋朝太平興國四年，改廣陽爲平定縣，置平定軍。縣有承天軍寨，在太原府南三百五十里。	1
春深绝不见妍华，极目黄茅际白沙。几树半天红似染，居人云是木绵花。	0
未穷双佛刹，先到一渔家。山雨已残叶，溪风犹落花。汲泉沙脉动，敲火石痕斜。应是任公子，竹间曾煮茶。	0
孤舟渐渐脱长淮，星斗当空月照怀。今夜分明栖海角，未应便道是天涯。	0
帝之卽位也，景與帝登重雲殿， 據梁紀，重雲殿在華林園。項安世曰：梁華林園重雲殿前置銅儀。重，直龍翻。 禮佛爲誓云：自今君臣兩無猜貳，臣固不負陛下，陛下亦不得負臣。及會理謀泄，景疑帝知之，故殺諮。帝自知不久，指所居殿謂殷不害曰：龐涓當死此下。	1
英气轩轩贯斗牛，春风匹马辟雍游。家庭竞秀三株树，伯仲相交五凤楼。回首白云添旧感，细听夜雨入新愁。妙年唾掌收科第，会有欧公避一头。	0
明明圣宗，大定区宇。永怀奉先，阙礼兹举。惟德是馨，冀格我祖。万嗣其昌，繄神之祐。	0
承景运，天子奉明堂。玉烛应，金飙动，万宝盈箱。严法驾、天路龙骧。采仗迎祥。日色动扶桑。款清庙、我诚将。回御八鸾锵。于皇仁孝，祖宗来顾，熙于四极，令问载无疆。躬严配、笙镛奏凤来翔。瑞烟起，浮帝衮，玉步间天香。升重宇、璧玉华光。桂流觞。神虞夕照熉黄。九霄鸣佩下清厢。齐拱太微傍。群心同愿，长临路寝，三年讲礼，显祀文王。	0
丁巳，魏以趙郡王諶爲太尉， 諶，氏壬翻。 南陽王寶炬爲太保。	1
盎乏储空谩自豪，掬泉当酒味尤高。卖文近觉马卿倦，脱赠今无范叔袍。松下耕樵相尔汝，人间膏火自煎熬。荆山山里山如壁，壁罅犹堪种碧桃。	0
子在衡州我桂州，两州相望共承流。天回北斗又华旦，人立东风正黑头。新岁五更三节序，老夫六十二春秋。何时共对屠苏饮，应念孤云为倚楼。	0
不暖不寒天气，无思无虑山人。竹窗时听野禽鸣。更有松风成韵。竟日蒲团打坐，有时藜杖闲行。呼童开酒荐杯羹。欲睡携书就枕。	0
前年溪上秋风时，主人酒熟烹黄鸡。归来醉倒睡便著，父老唤起牛羊蹊。此生一醉宁易得，未辨身为贵人客。征西将军尔何人，那用尊前惊堕帻。朅来闽越再经秋，闻道轩名涎已流。悬知得酒推不去，此客有辖何须投。今我正为奔走役，空想题诗满高壁。若逢落魄姓回人，为问何时定相觅。	0
平生心印久相传，出处穷通岂偶然。且把新诗斟别酒，莫将离恨恼衰年。步兵未必非奇士，太白惟知是谪仙。待我休官彭泽去，约君同老白云边。	0
征路出穷边，孤吟傍戍烟。河光深荡塞，碛色迥连天。残日沉雕外，惊蓬到马前。空怀钓鱼所，未定卜归年。	0
州并重湖水入云，天边鸿雁影还分。政成鲁卫因循地，人是茅山大小君。	0
鱼兔若还入手，自然忘却筌蹄。渡河筏子上天梯。到彼悉皆遗弃。未悟须凭言说，悟来言说皆非。虽然四句属无为。此等何须脱离。	0
四溟广矣，八纮是纪。我宅东南，回复万里。洪涛飘风，安危所倚。祀事特隆，神其戾止。	0
盘石曾闻受国封，承恩不与倖臣同。时危运作高城炮，犹解捐躯立战功。	0
洲围淮口江形狭，亭上石头月色多。	0
浮生一虚舟，流景半修夜。尘劳互牵挽，荏苒柏间麝。晚从农圃游，径欲老闲暇。二年古陵阳，邂逅颖川霸。薰然君子风，卧致此邦化。公庭散凫骛，文字杂休假。江山助悽惋，句法妙曹谢。客来饮以醇，味语兼脍炙。长风起百围，微日下三舍。高秋搅羁怀，游子念归驾。身名两将隐，焉俟连城价。譬之草木姿，荣枯信冬夏。公材可支颠，乃复用苴罅。天其遣鲸鲵，慰我波涛下。忠良人乐推，正直神所迓。会看击南溟，风云生叱咤。	0
横握镆铘入洞天，洞天漠漠掩寒烟。仁宗亲问金丹诀，笑指斜阳噪乱蝉。	0
一椽自著此山幽，芦苇萧萧绕屋头。野老屡来询姓字，社人相约赛春秋。寒山此去无飞燕，白水初传有远鸥。病起偶然成独往，冷烟斜照使人愁。	0
罗浮南海外，昔日已闻之。千里来游览，幽情我自知。	0
渊明才力高，诗语最萧散。矫首捐末事，阔步探幽远。初若不相属，再味意方见。旷然闲寂中，奇趣高蹇嵼。众辞肆滂葩，奸怪露舒惨。彫刻虽云工，真风在平澹。距今几百年，有作皆愧赧。予尝跂清尘，忽忽气相感。安得起从游，绝顶与同览。	0
田庐寂寂近塘坳，仕路纷纷久绝交。多病未能从五柳，避喧端欲老三茅。白云那忍閒归岫，紫燕空惭漫累巢。闻道金坛有仙隐，梦回清月堕林梢。	0
煮海谁为祟，沿淮困不胜。民思贤使者，帝遣大农丞。玉节寒侵斗，牙樯冻作冰。来归闻早著，紫禁要渠登。	0
万顷湖天碧，一星飞鹭白。此时放怀望，不厌为浮客。	0
仲春蔼芳景，内庭宴群臣。森森列干戚，济济趋钩陈。大乐本天地，中和序人伦。正声迈咸濩，易象含羲文。玉俎映朝服，金钿明舞茵。韶光雪初霁，圣藻风自薰。时泰恩泽溥，功成行缀新。赓歌仰昭回，窃比华封人。	0
逸意閒云野鹤孤，药苗山叶缀衣裾。新蒸石卵将留饭，戏酌铜盘便得鱼。疗疾但分庵畔草，吐言不出世间书。五年密密求真诀，始露三元御气车。	0
江南日暖芭蕉展，美人折得亲裁剪。画成小简寄情人，临行更把轻轻撚。其中撚破相思字，却恐郎疑踪不似。若还猜妾倩人书，误了平生多少事。	0
愁作秋浦客，强看秋浦花。山川如剡县，风日似长沙。	0
涿州刺史劉怦 章：十二行本怦下有與滔同縣人，其母，滔之姑也，滔使知幽州留後十八字；乙十一行本同；退齋校同；張校同，云無註本亦無。代宗大曆四年，朱希彩表分幽州之范陽歸義固安置涿州，治范陽縣，距幽州一百二十里。涿，竹角翻。怦，普耕翻。 聞滔欲救田悅，以書諫之曰：今昌平故里，朝廷改爲太尉   鄕司徒里，此亦丈夫不朽之名也。 朝，直遙翻。朱泚朱滔本昌平人，朝廷以其官名其鄕里，以寵其兄弟之功。 但以忠順自持，則事無不濟。竊思近日務大樂戰， 樂，音洛。 不顧成敗而家滅身屠者，安史是也。怦忝密親，默而無吿，是負重知。惟司徒圖之，無貽後悔。滔雖不用其言，亦嘉其盡忠，卒無疑貳。	1
夏，四月，劉裕旋鎭京口，改授都督荆司等十六州諸軍事，加領兗州刺史。	1
元日春回不道迟，匆匆未遣万花知。道山堂下红梅树，速借晴光染一枝。	0
晉王歸晉陽，以巡官馮道爲掌書記。中門使郭崇韜以諸將陪食者衆，請省其數。 晉王與諸將同甘苦，凡食，召諸將侍食，必有不當預而預者，故郭崇韜請省之。省，所景翻，減也。 王怒曰：孤爲效死者設食， 爲，于僞翻。 亦不得專，可令軍中別擇河北帥，孤自歸太原！ 帥，所類翻。 卽召馮道令草詞以示衆。道執筆逡巡不爲， 逡，七倫翻。 曰：大王方平河南，定天下，崇韜所請未至大過； 大，讀曰太。 大王不從可矣，何必以此驚動遠近，使敵國聞之，謂大王君臣不和，非所以隆威望也。會崇韜入謝，王乃止。	1
河朔频河地早寒，城烟牢落水回环。几番夜雨涨新岸，一片秋云归旧山。君驷渐腾梅岭外，我车犹枕菊篱间。潮人若问何如守，病骨支撑两鬓斑。	0
白衣苍狗变浮云，过眼纷纷不可论。晚岁逢迎真耐久，青山相对两忘言。	0
大道从来不负人，分明铅汞弃如尘。莫言世上无灵药，二气丹砂水火真。	0
超盡兼隴右之衆，張魯復遣大將楊昂助之， 復，扶又翻。 凡萬餘人，攻冀城，自正月至八月，救兵不至。刺史韋康遣別駕閻溫出，吿急於夏侯淵， 夏侯淵時屯長安。 外圍數重， 重，直龍翻。 溫夜從水中潛出。明日，超兵見其迹，遣追獲之。超載溫詣城下，使吿城中云：東方無救。 隴右在西方，操在關東，故曰東方。 溫向城大呼曰： 呼，火故翻。 大軍不過三日至，勉之！城中皆泣，稱萬歲。超雖怒，猶以攻城久不下，徐徐更誘溫，冀其改意。 誘，音酉。 溫曰：事君有死無二，而卿乃欲令長者出不義之言乎！超遂殺之。	1
天祐元年甲子九○四是年四月方改元。	1
道得闲来尽未闲，颇缘幽事搅心间。卧听雪作披衣起，不待天明带月看。更觉梅枝殊摘索，只惊蓬鬓却羁单。飞花岂解知人意，风里时时戏作团。	0
客怪村翁老犹健，我知造物有乘除。曾看鲸海鹏天了，岂比蜂窝蚁垤如。旧敬尊公维北斗，今为后学指南车。此生只合熏班马，掩鼻人间等鲍鱼。	0
孤峰不与众山俦，直入青云势未休。会得乾坤融结意，擎天一柱在南州。	0
若道寻春被雨催，如何随处两三杯。晚晴晓雨如翻手，有底亏侬不好来。	0
少年裘马事清狂，晚看梅花到瘴乡。一任海风吹面黑，免教人谤作何郎。	0
各自芬芳花默默，两相呼唤鸟津津。	0
少日随亲官此州，如今老矣复来游。此身纵健那能久，何苦奔驰不自休。	0
山北东西寺，高人永远师。来游亦前定，回首独移时。社散白莲尽，山空玄鹤悲。何年陶靖节，溪上送行迟。	0
几日方离峡，舟浮任所之。江开平岸阔，天远去云迟。心折襟分后，身存痛定时。晚亭登至喜，归信半年期。	0
汉武好神仙，黄金作台与天近。王母摘桃海上还，感之西过聊问讯。欲来不来夜未央，殿前青鸟先回翔。绿鬓萦云裾曳雾，双节飘飖下仙步。白日分明到世间，碧空何处来时路。玉盘捧桃将献君，踟蹰未去留彩云。海水桑田几翻覆，中间此桃四五熟。可怜穆满瑶池燕，正值花开不得荐。花开子熟安可期，邂逅能当汉武时。颜如芳华洁如玉，心念我皇多嗜欲。虽留桃核桃有灵，人间粪土种不生。由来在道岂在药，徒劳方士海上行。掩扇一言相谢去，如烟非烟不知处。	0
壬午，魏主臨朝堂，黜陟百官， 朝，直遙翻。 謂諸尙書曰：尙書，樞機之任，非徒總庶務，行文書而已；朕之得失，盡在於此。卿等居官，年垂再期，未嘗獻可替否，進一賢退一不肖，此最罪之大者。又謂錄尙書事廣陵王羽曰：汝爲朕弟，居機衡之右，無勤恪之聲，有阿黨之迹，今黜汝錄尙書廷尉，但爲特進太子太保。又謂尙書令陸叡曰：叔翻到省之初，甚   有善稱；比來偏頗懈怠， 廣陵王羽，字叔翻。稱，昌孕翻。比，毗至翻。頗，傍禾翻，亦偏也。懈，居隘翻。 由卿不能相導以義。雖無大責，宜有小罰；今奪卿祿一期。又謂左僕射拓跋贊曰：叔翻受黜，卿應大辟； 辟，毗亦翻。 但以咎歸一人，不復重責；今解卿少師，削祿一期。又謂左丞公孫良右丞乞伏義受曰：卿罪亦應大辟；可以白衣守本官，冠服祿卹 魏官，本祿之外，別有恤親之祿。 盡從削奪。若三年有成，還復本任；無成，永歸南畝。又謂尙書任城王澄曰：叔神志驕傲，可解少保。 澄於魏主，叔也。 又謂長兼尙書于果曰：卿不勤職事，數辭以疾， 數，所角翻。 可解長兼，削祿一朞。其餘守尙書尉羽盧淵等，並以不職，或解任，或黜官，或奪祿，皆面數其過而行之。 尉，紆勿翻。數，所具翻。唐虞，三載考績，三考黜陟幽明。其黜陟行於九年之後，非賒緩也。俗淳事簡，在位者各思盡其職，不爲姦欺；就有不稱者，一考而未黜，冀其能自盡也；其不能盡者，才力有所不逮耳。再考不稱而猶未黜，謂才有短長，臨事有過誤；前考已稱其職而今考不稱者，必過誤也；前考不稱而今考能稱其職者，能自勉也。三考皆不稱，則其人信不可用矣，於是乎黜之，此唐虞忠厚之至也。周官：計羣吏之治，旬終則令正日成，月終則令正月要，歲終則令正歲會，三歲則大計羣吏之治而誅賞之。是蓋無日而不考覈，而誅賞則行於三年大計之時。蓋俗益薄，人益婾，而行九年之黜陟則爲賒緩。觀魏孝文之考績，不過慕古而務名，非能行考績之實也。 淵，昶之兄也。 昶，丑兩翻。	1
晨兴照青镜，形影两寂莫。少年辞我去，白发随梳落。万化成于渐，渐衰看不觉。但恐镜中颜，今朝老于昨。人年少满百，不得长欢乐。谁会天地心，千龄与龟鹤。吾闻善医者，今古称扁鹊。万病皆可治，唯无治老药。	0
佳人一壶酒，秋容满千里。石马卧新烟，忧来何所似。歌声且潜弄，陵树风自起。长裾压高台，泪眼看花机。	0
岁事催人事，荣心伴客心。鸾骖收画扇，螳臂感瑶琴。夕露繁将滴，朝云薄亦阴。金貂寓直省，潘兴转难任。	0
十一月，癸酉，以始安王遙光爲揚州刺史。	1
山前溪是当时水，源上桃非旧日花。多是渔郎露消息，洞门从此锁烟霞。	0
千年白鹿地，今有佛楼台。昨日到山下，衔花犹出来。	0
桑弧蓬矢射四方，婴孩立志长可忘。莫学儿女漫弄芳，豪气当视交河郎。边城入望千里长，臂韝时架角鹰苍。搏捷仍放韩卢狂，麇鹑日暮随登堂。往来绝艺精飞枪，馀勇犹足吞顽羌。读书谁谓谷胜臧，盛时万钟远馈粮。水输长川陆登冈，垂弓在櫜弩在床。蔽捍入阵牌居旁，天马驯工披甲骧。受降浚筑修城隍，刀头不惜千金装。三十六将皆鹰扬，故境可容尺地亡。子颇自负当夙偿，况复武库踰书囊。惟我与子旧同乡，友生固自腾雁行。更欲扬鞭向骕骦，岂但传经如卜商。不见汉时张子房，身才六尺佐时王。功业能依日月光，素书一卷初逢黄。异时破贼玉书香，当使相继来西凉。时臣称贺持寿觞，鸿鹄一举横飞翔。光阴应须及未央，不侯可忍点鬓霜。少年天子坐建章，宠待穰苴不顾庄。严兵待时虽未忙，黠虏授首先有祥。王师会看傅城墙，郊迎父老携壶浆。去病当时凯乐张。	0
老兼贫病怯离群，细雨邮亭晓送君。俗韵有谁歌白雪，高标真合致青云。官居尽日勤篇翰，相业平时饱见闻。早晚薰风生茂苑，肯来樽酒细论文。	0
庚辰，巴州刺史余孝頃將兵萬人會王僧辯於長沙。 將，卽亮翻；下同。	1
齊主初立，勵精爲治。 治，直吏翻。 趙道德以事屬黎陽太守淸河房超， 屬，之欲翻；下請屬同。守，式又翻。 超不發書，棓殺其使； 魏收志：孝昌中，分汲郡置黎陽郡，屬司州，治黎陽城。棓，步項翻。使，疏吏翻；下同。 齊主善之，命守宰各設棓以誅屬請之使。久之，都官中郞 張：中郞作郞中。 宋軌奏曰： 中郞當作郞中。五代志：都官郞中，掌畿內非違得失事。此齊制也。 若受使請賕，猶致大戮，身爲枉法，何以加罪！乃罷之。	1
华胄惟莆冠七闽，陈岩所产必闻人。穆陵凤阁曾分席，朝道麟台有后身。上览四书方唱叹，子行三策好条陈。明时独擅将雏曲，未数燕山桂与椿。	0
初，杜如晦爲秦王府兵曹參軍，俄遷陝州長史。 陝，失冉翻。長，知兩翻。 時府僚多補外官，世民患之。房玄齡曰：餘人不足惜，至於杜如晦，王佐之才，大王欲經營四方，非如晦不可。世民驚曰：微公言，幾失之。 幾，居依翻。 卽奏爲府屬。與玄齡常從世民征伐，參謀帷幄，軍中多事，如晦剖決如流。世民每破軍克城，諸將佐爭取寶貨，玄齡獨收采人物，致之幕府。又將佐有勇略者，玄齡必與之深相結， 將，卽亮翻。 使爲世民盡死力。 爲，于僞翻；下同。 世民每令玄齡入奏事，上歎曰：玄齡爲吾兒陳事，雖隔千里，皆如面談。	1
春，正月，辛未，宗祀光武皇帝於明堂， 宗，尊也，尊而祀之以配上帝。 帝及公卿列侯，始服冠冕玉佩以行事。 漢官儀曰：天子冠通天，諸侯王冠遠遊，三公諸侯冠進賢三梁，卿大夫尙書二千石博士冠兩梁，千石以下至小吏冠一梁。天子公卿特進諸侯祀天地明堂，皆冠平冕，天子十二旒，三公九卿諸侯七；其纓各如其綬色，玄衣纁裳。周禮曰：王祀昊天上帝，則服大裘而冕，祀五帝亦如之。三禮圖曰：冕以三十升布漆而爲之，廣八寸，長尺六寸，前圜後方，前下後高，有俛伏之形，故謂之冕。欲人之位彌高而志彌下，故以名焉。董巴輿服志曰：顯宗初服冕衣裳以祀天地。衣裳以玄上纁下，乘輿備文日月星辰十二章，三公諸侯用山龍九章，卿已下用華蟲七章，皆五色采；乘輿刺繡，公卿已下皆織成，陳留襄邑獻之。徐廣車服註曰：漢明帝按古禮備服章，天子郊廟衣，皁上絳下，前三幅，後四幅，衣畫而裳繡。禮記：古之君子必佩玉，君子於玉比德焉。天子佩白玉，公侯佩山玄玉，大夫佩水蒼玉，世子佩瑜玉。晉志曰：周禮弁師掌六冕，司服掌六服，自后王至庶人，各有等差。秦變古制，郊祭之服皆以袀玄，舊法掃地盡矣。漢承秦故，二百餘年，未能有所制立。及中興後，明帝乃始采周官禮記尙書及諸儒記說，備袞冕之服。天子車乘冠服，從歐陽氏說；公卿已下，從大小夏侯氏說。 禮畢，登靈臺，望雲物。 春秋左氏傳曰：分至啓閉，必書雲物。杜預註曰：雲物，氣色災變也，素察妖祥，逆爲之備。前書天文志曰：歲正月旦，旦至食爲麥，食至日昳爲稷，昳至晡爲黍，晡至下晡爲菽，下晡至日入爲麻，各以其時用雲色，占種所宜。 赦天下。	1
失意穷边去，孤城值晚春。黑山霞不赤，白日鬼随人。角咽胡风紧，沙昏碛月新。明时至公在，回首莫因循。	0
船行尽缓底须忙，诗卷聊堪度日长。瓶里柚花偷触鼻，忽然将谓是烧香。	0
直谅多为世所排，有怀长向我前开。暮年惆怅谁知此，南陌东阡独往来。	0
染不成乾画未销，霏霏拂拂又迢迢。曾从建业城边路，蔓草寒烟锁六朝。	0
道格天渊，令行海岳，凛然名德尊崇。云烟千里，分付笑谈中。川后波神效职，潮声细、一鉴涵空。风樯便，蛮珠贾舶，累译更遥通。雍容。廊庙手，蓍龟先见，日月精忠。自丛机初解，眷渥尤隆。共道奇庞福艾，衮衣到，宁久居东。谯门晓，高牙大纛，辉映醉颜红。	0
老蚕作茧自缠裹，不肯生前只么休。却后百年牢记取，满身明月桂花秋。	0
白波賊寇河東， 考異曰：帝紀：五年九月，南單于叛，與白波賊寇河東。按匈奴傳，帝崩之後，於扶羅乃與白波賊爲寇。紀誤，今從傳。 董卓遣其將牛輔擊之。	1
辛卯，封所名孝惠子山爲襄城侯， 班志，襄城縣屬潁川郡。 朝爲軹侯， 軹縣屬河內郡。 武爲壺關   侯。 壺關縣屬上黨郡。	1
身游廊庙意山林，六出花开一寸心。平地尺书叨载史，瞻天班贺齿诸任。屡丰岁事常如昔，太素风光直到今。收敛神功放晴景，白河半夜扫层阴。	0
欧虞兼褚薛，事远迹为尘。今日观来翰，如亲见古人。尽归严号令，富有活精神。碑板荒唐久，遄看走四邻。	0
箨冠新带步池塘，逸韵偏宜夏景长。扶起绿荷承早露，惊回白鸟入残阳。久无书去干时贵，时有僧来自故乡。不用名山访真诀，退休便是养生方。	0
不知远郡何时到，犹喜全家此去同。万里王程三峡外，百年生计一舟中。巫山暮足沾花雨，陇水春多逆浪风。两片红旌数声鼓，使君艛艓上巴东。	0
史炤釋文曰：剷字未詳。余按字書無剷字，今人多讀爲剗，音楚限翻。	1
不到蓬莱又几时，凉花渐盛暑花稀。我来不是忘归去，忘却来时况道归。	0
晚田既废麦初耕，冠盖侵星独出城。但见饥寒号岁晚，不闻箫鼓赛秋成。仓无农父千斯庆，税比周人什一轻。抚字从来须守令，莫辜圣世念疲氓。	0
出镇当时移越俗，致君何日不尧年。到来唯饮长溪水，归去应将一个钱。吟处美人擎笔砚，行时飞鸟避旌旃。四方皆是分忧寄，独有东南戴二天。	0
子乔来魏阙，明主赐衣簪。从宦辞人事，同尘即道心。还追大隐迹，寄此凤城阴。昨夜新烟雨，池台清且深。伏泉通粉壁，迸笋出花林。晚沐常多暇，春醪时独斟。西南汉宫月，复对绿窗琴。	0
垂杨深院，啼莺清昼，东风细绕檐牙。野色乱春，娇云捧日，燕翻蝶舞交加。温诏下天涯。早画船飞楫，叠鼓鸣挝。共挽旌幢，缓留丝竹醉韶华。江都自古豪夸。正迷楼堕絮，月观吹花。玉扆眷深，金瓯望重，何人暗草黄麻。归路接堤沙。宴上林风月，紫阙烟霞。凤检飞来，便将春色到朝家。	0
官职牵人也可怜，老来那更问行年。渠侬解事无它语，道我慈亲寿八千。	0
石林荦荦森座隅，激水注射成飞渠。寒音琤然落环佩，爽气飒尔生庭除。主人清标自可敌，底处胜概为能如。想君不欲时暂去，其馀满案堆文书。	0
猿声啾啾雁声苦，卷帘相对愁不语。几年客吴君在楚，况送君归我犹阻。家书作得不忍封，北风吹断阶前雨。	0
云台历历纪功臣，底事中间有子陵。未必故人同卧处，了无一语及中兴。	0
梁国三郎威德尊，女巫箫鼓走乡村。万家长见空山上，雨气苍茫生庙门。	0
几年相约在林丘，眼见京江更阻游。遗我珠玑何以报，恨无瑶玉与公舟。	0
袁譚使王脩運糧於樂安，聞譚急，將所領兵往赴之，至高密，聞譚死，下馬號哭曰：無君焉歸！ 號，戶刀翻。焉，於虔翻。 遂詣曹操，乞收葬譚尸，操許之，復使脩還樂安，督軍糧。譚所部諸城皆服，唯樂安太守管統不下。操命脩取統首， 使還運糧，就取統首也。 脩以統亡國忠臣，解其縛，使詣操，操悅而赦之，辟脩爲司空掾。	1
庚戌，詔陝東道大行臺尙書省自令僕至郞中主事， 六典曰：漢官云：光祿勳有南·北廬主事三署主事，於諸郞之中，察茂才高弟者爲之，秩四百石，次補尙書郞，出宰百里。謝承後漢書：胡伯蕃范滂公沙穆並以俊才舉孝廉，除郞中光祿勳主事。後魏尙書吏部儀曹三公虞曹都官二千石比部，各量事置掌故主事員，門下置主事令史，並從八品上。隋初，臺省並置主事令史，煬帝三年，並去令史之名，其主事隨曹閑劇而置，每十令史置一主事，不滿十者亦置一人，雜用才術之士，至唐並用流外入流者補之。陝，失冉翻。 品秩皆與京師同，而員數差少， 少，詩沼翻。 山東行臺及總管府諸州並隸焉。其益州襄州山東淮南河北等道令僕以下，各降京師一等，員數又減焉。行臺尙書令得承制補署。其秦王齊王府官之外，各置左右六護軍府，及左右親事帳內府。 護軍，惟秦齊二府有之，他國不得置也。親王親事府及帳內府各置典軍二人，正五品上；副典軍二人，從五品上。	1
岷山之阳土如腴，江水清滑多鲤鱼。古人居之富者众，我独厌倦思移居。平川如手山水蹙，恐我后世鄙且愚。经行天下爱嵩岳，遂欲买地居妻孥。晴原漫漫望不尽，山色照野光如濡。民生舒缓无夭扎，衣冠堂堂伟丈夫。吾今隐居未有所，更后十载不可无。闻君厌蜀乐上蔡，占地百顷无边隅。草深野阔足狐兔，水种陆取身不劬。谁知李斯顾秦宠，不获牵犬追黄狐。今君南去已足老，行看嵩少当吾庐。	0
一出还添二百诗，风光投到费推辞。江湖物色休吟尽，留取西归一半题。	0
少时已感韩子诗，东西南北俱欲往。新年尤觉此语悲，恨无羽翼超惚恍。肺肝欲绝形骸外，涕洟自落衣巾上。此忧难与世共知，忆子论心更惆怅。	0
拂溪十点五点雨，縠纹织出团花缕。花头细大虽不匀，一花销时一花吐。北风卷云如卷帘，忽然收尽玉廉纤。天光却在水光下，天水镕作镜一奁。好山隔市望不见，祗有清溪照人面。	0
我看后村诗，未许后生到。油然真意兴，流出好怀抱。蜂蝶林中花，牛羊原上草。孤村来午馌，小涧生新潦。扶孙行更健，阻雨归不早。买鱼船迸滩，畏虎樵争道。客多待荷花，田少种粳稻。木龙有造化，野鹤无烦恼。中秋月到笛，九日鞠上帽。东舍帘酥胸，西邻绩鬼貌。剖开床头瓮，浇沃腹中稿。对灯舞僛僛，抚几歌浩浩。明朝复何事，随意足幽讨。墙下负暄宜，腊前得白好。金穰心愿遂，木刻足迹扫。此乐政无价，吾诗尤是宝。清风百世下，持以见郊岛。持以见郊岛，岂不一绝倒。岂不一绝倒，来迎玉山老。	0
海雾看如洗，秋阳望却昏。光明疑不夜，清瑩欲无坤。扫掠风前坐，留连露下尊。苦吟应到晓，况有我思存。	0
一别同袍友，相思已十年。长安多在客，久病忽闻蝉。骤雨才沾地，阴云不遍天。微凉堪话旧，移榻晚风前。	0
寺溪临使府，风景借仁祠。补衮周官贵，能名汉主思。卧云知独处，望月忆同时。忽枉缄中赠，琼瑶满手持。	0
倚竹佳人翠袖长，天寒犹著薄罗裳。扬州近日红千叶，自是风流时世妆。	0
有美者杰阁，凌然跨虚空。有觉者彼岸，廓然大圆通。而我独蠢蠢，于何而适从。	0
戊午，大赦，增文武位二等。	1
余与林公似，生长南山南。吾翁与乃翁，宿望俱不凡。或晚登黄甲，禄不沾斗甔。或困顿场屋，补劳仅青衫。执手授遗编，尚友迁继谈。家法无谄语，妙理静中参。丁丑俱一第，苦尽稍回甘。蹭蹬二十年，令才换头衔。向来同登者，青云遍腾骖。吾辈惯冰檗，世好殊酸咸。君去宰壮县，栽花兴方酣。我乃赋归与，悔狂口宜缄。棘蝇来营营，关虎卧眈眈。颓波从汩没，砥柱高巉岩。	0
忆始识君时，爱君世缘薄。我亦吏王畿，不为名利著。春寻仙游洞，秋上云居阁。楼观水潺潺，龙潭花漠漠。吟诗石上坐，引酒泉边酌。因话出处心，心期老岩壑。忽从风雨别，遂被簪缨缚。君作出山云，我为入笼鹤。笼深鹤残悴，山远云飘泊。去处虽不同，同负平生约。今来各何在，老去随所托。我守巴南城，君佐征西幕。年颜渐衰飒，生计仍萧索。方含去国愁，且羡从军乐。旧游疑是梦，往事思如昨。相忆春又深，故山花正落。	0
少将风月怨平湖，见尽扶桑水到枯。相约杏花坛上去，画阑红子斗摴蒲。	0
试向疏林望，方知节候殊。乱声千叶下，寒影一巢孤。不蔽秋天雁，惊飞夜月乌。霜风与春日，几度遣荣枯。	0
涂黄不学汉宫妆，一点檀心万斛香。嚼蜡我今忘世味，羞将花谱细平章。	0
老来绝意风云会，久欲脱身尘垢外。有时偶被世缘牵，咄咄书空常作怪。一麾何事到江城，却犯喧嚣亲琐碎。簿书丛里度光阴，倏忽已惊踰一载。所幸连年值有秋，颇足稻粱富鱼蟹。正愁客少无与娱，忽得诗流真我辈。剧谈终日坐生风，洗濯烦襟一何快。酒行到手君莫辞，有鳖可炰鱼可脍。	0
十二 張：十二作十一。月， 壬戌，魏帝禪位于晉； 魏元帝時年二十，困敦上章，魏文帝始受漢禪，傳五世，歷四十六年而亡。 甲子，出舍于金墉城。 金墉城在洛陽城西北角。 太傅司馬孚拜辭，執帝手，流涕歔欷不自勝， 歔，音虛。欷，音希，又許旣翻。勝，音升。 曰：臣死之日，固大魏之純臣也。丙寅，王卽皇帝位，大赦，改元。 至是方改元泰始。 丁卯，奉魏帝爲陳留王，卽宮于鄴。 卽，就也。 優崇之禮，皆倣魏初故事。 見六十九卷魏文帝黃初元年。 魏氏諸王皆降爲侯。追尊宣王爲宣皇帝，景王爲景皇帝，文王爲文皇帝；尊王太后曰皇太后。封皇叔祖孚爲安平王，叔父幹爲平原   王亮爲扶風王伷爲東莞王駿爲汝陰王肜爲梁王，倫爲琅邪王，弟攸爲齊王鑒爲樂安王機爲燕王；又封羣從司徒望等十七人皆爲王。 望，孚之子也。帝封諸王，以郡爲國。邑二萬戶爲大國，置上中下三軍，兵五千人；萬戶爲次國，置上軍下軍，兵三千人；五千戶爲小國，置一軍，兵五百人。王不之國，官於京師。伷，音胄。從，才用翻。莞，音官。肜，余中翻。燕，於賢翻。 以石苞爲大司馬，鄭沖爲太傅，王祥爲太保，何曾爲太尉，賈充爲車騎將軍，王沈爲驃騎將軍； 騎，奇寄翻。沈，持林翻。驃，匹妙翻。 其餘文武增位進爵有差。乙亥，以安平王孚爲太宰，都督中外諸軍事。 晉志曰：太宰太傅太保，周之三公官也。晉初以景帝諱故，又採周官官名，置太宰以代太師之任，秩增三司，與太傅太保皆爲上公。大司馬，古官也，漢制以冠大將軍驃騎將軍之上，以代太尉之職，故恆與太尉迭置，不並列。及魏有太尉，而大司馬大將軍各自爲官，位在三司上。晉因其制，以太宰太傅太保司徒司空爲文官公，左右光祿大夫光祿大夫開府者，位從公，冠進賢三梁，黑介幘。大司馬大將軍太尉爲武官公，驃騎車騎衞將軍伏波撫軍都護鎭軍中軍四征四鎭龍驤典軍上軍輔國等大將軍開府者，位從公，皆著武冠，平上黑幘。 未幾， 幾，居豈翻。 又以車騎將軍陳騫爲大將軍，與司徒義陽王望司空荀顗，凡八公，同時並置。帝懲魏氏孤立之敝，故大封宗室，授以職任。又詔諸王皆得自選國中長吏； 長，知兩翻。 衞將軍齊王攸獨不敢，皆令上請。 上，時掌翻。	1
文章似扬马，风骨又清羸。江汉君犹在，英灵信未衰。	0
同云作色日潜辉，咄咄玄冥未霁威。驿使能无一枝寄，客程应有六花飞。乌公恩重宜亲谒，绛老年高可蚤归。想见仙霞三尺雪，布衾如铁起添衣。	0
无波可照底须窥，与柳争娇也学垂。破晓骤晴天有意，生红新晒一絇丝。	0
风铁相敲固可鸣，朔兵行夜响行营。如何清世容高卧，翻作幽窗枕上声。	0
访竹越云崖，即林若溪绝。宁知修干下，漠漠秋苔洁。清光溢空曲，茂色临幽澈。采摘愧芳鲜，奉君岁暮节。	0
冬，十月，丁亥，論贊婆至都，太后寵待賞賜甚厚，以爲右衞大將軍，使將其衆守洪源谷。 洪源谷在涼州昌松縣界。使將，卽亮翻。	1
齊和帝至姑孰，丙辰，下詔禪位于梁。	1
病势初来敌颇强，排山倒海也难当。老夫笑把东西玉，竖子难藏上下肓。酒阵时闻报三捷，诗坛元不费单枪。夜来梦入清凉国，风月冰人别是乡。	0
武承嗣又使人誣李孝逸自云名中有兔，兔，月中物，當有天分。 謂有分爲天子。分，扶問翻。 太后以孝逸有功，十一月，戊寅，減死除名，流儋州而卒。 儋州，舊儋耳縣，武德五年置儋州。舊志：儋州至京師七千四百四十二里。儋，徒甘翻。卒，子恤翻。考異曰：新紀：天授元年五月己亥，殺梁郡公李孝逸。孝逸初封梁郡公，以平徐敬業功，改封吳國公；垂拱三年，減死除名，配流儋州，當削爵矣。新傳云：流儋州薨。紀傳自相違。唐曆云：四月十一日誅益州長史李孝逸。亦舊任也。統紀：誅李孝逸幷其黨崔元昉裴安期。唐曆：幷其黨崔知賢董元昉裴安期等。今從實錄及舊傳。	1
帝以從弟北京馬軍都指揮使信領義成節度使，充侍衞馬軍都指揮使，武節都指揮使史弘肇領忠武節度使，充步軍都指揮使，右都押牙楊邠權樞密使，蕃漢兵馬都孔目官郭威權副樞密使，兩使都孔目官南樂王章權三司使。 兩使，節度觀察也。樂，音洛。	1
雄观今古快幽情，突兀层楼出市甍。二水交流何处尽，孤舟不见乱山横。丹炉寂寞仙游远，剑气萧条客恨盈。向晚移樽话流落，可堪时听鼓鼙声。	0
断芦洲渚落枫桥，渡口沙长过午潮。山鸟自呼泥滑滑，行人相对马萧萧。十年长自青衿识，千里来非白璧招。握手祝君能强饭，华簪常得从鸡翘。	0
孤亭冠山椒，下视物不隔。六合纵心赏，万家穷目力。髻鬟乌奴翠，衣带嘉陵碧。霞生白水尾，日没九陇脊。烟凝朝夕市，尘飞往来驿。虽复对纷纭，何尝改岑寂。实兼观风远，非徒选胜适。巴峡少平田，每苦天宇窄。及兹伏棂槛，坐瞰南北极。先君昔乘轺，名题古寺壁。侍行尚垂髫，孤露今戴白。读君登临诗，旧游皆历历。永无膝下欢，终篇涕沾臆。	0
老去亲朋零落尽，秋来弦管感伤多。尚书宅畔悲邻笛，廷尉门前叹雀罗。绿绮窗空分妓女，绛纱帐掩罢笙歌。欢娱未足身先去，争奈书生薄命何。	0
绵绢，割两耳，只有面。	0
翡翠香烟合，琉璃宝地平。龙宫连栋宇，虎穴傍檐楹。谷静唯松响，山深无鸟声。琼峰当户拆，金涧透林明。郢路云端迥，秦川雨外晴。雁王衔果献，鹿女踏花行。抖擞辞贫里，归依宿化城。绕篱生野蕨，空馆发山樱。香饭青菰米，嘉蔬绿笋茎。誓陪清梵末，端坐学无生。	0
风吹五花辇，露缀九光舆。夜半红尘起，琴高失鲤鱼。	0
太虚寂无朕，妙感何絪缊。清浊一浮沈，二仪奠乾坤。客形与客感，万变日纷纷。形感本来无，志诚谅斯存。	0
康衢久寂寞，击壤音微茫。南风启箫韶，拜手赓明良。周衰二雅废，凤兮歌楚狂。楚狂已再变，三闾竟哀伤。俯仰千载后，嗟嗟情性荒。梁选尚远思，渊明粹而庄。开元生李杜，我宋推苏黄。宗派亦沦坠，纷纷师晚唐。吟骨不淳古，记魄不自强。雕镂心肺苦，何曾徵宫商。濂翁著和澹，感兴开紫阳。紫阳尚六义，六义兴已亡。郑卫日盈耳，冰炭搅我肠。章贡有奇士，野舟刊名章。古城夜酌句，正义尤洋洋。游谈到巍荡，百世流遗芳。	0
种柳开河为胜游，堤前常使路人愁。阴埋野色万条思，翠束寒声千里秋。西日至今悲兔苑，东波终不反龙舟。远山应见繁华事，不语青青对水流。	0
今年六月不胜凉，七月炎蒸不可当。一阵秋风初过雨，个般天气好烧香。	0
杜侯实才子，盛名不可及。祗曾效一官，今已年四十。是君同时者，已有尚书郎。怜君独未遇，淹泊在他乡。我从京师来，到此喜相见。共论穷途事，不觉泪满面。忆昨癸未岁，吾兄自江东。得君江湖诗，骨气凌谢公。熊生尉淇上，开馆常待客。喜我二人来，欢笑朝复夕。县楼压春岸，戴胜鸣花枝。吾徒在舟中，纵酒兼弹棋。三月犹未还，寒愁满春草。赖蒙瑶华赠，讽咏慰怀抱。	0
江山秀丽有奇峰，云水悠悠物外通。容足安夷寻达士，无缘寄语在乘风。	0
少时耕钓为生涯，早知臭腐空神奇。一丘一壑有佳处，人弃我取如拾遗。晚将数雏就斗食，非愿厚禄多如茨。山林习气今尚在，前身疑是王献之。君王垂拱似虞夏，朝野多暇时雍熙。公庭日晡凫鹜散，屐齿小穿山径蹊。隐仙一见即首肯，百钟索酒倾琉璃。湖山亦为开画笥，烟霏空翠俱熹微。幼舆风度极洒洒，计然策画徒规规。苍松奋鬣倚风啸，候雁张羽粘天飞。君山洞庭日在眼，不复引领巴丘西。急呼泓颖共著语，境胜颇与诗相宜。诗成却忆梅子真，乌用一官黄绶为。江头谁是吹笛叟，为公度此琼瑶词。唤起群龙出平湖，属渠扶柂从东归。	0
六月，壬辰，幽州節度使張守珪大破契丹， 使，疏吏翻，下同。契，欺訖翻，又音喫。考異曰：實錄：守珪大破林胡。按會要，契丹事，二十二年，守珪大破之。蓋實錄以契丹卽戰國時林胡地，故云然。 遣使獻捷。	1
学省三年别，文闱九日同。登高迟曲糵，避湿到芎藭。田舍飘零后，江湖震荡中。忍将忧国泪，滴向菊花丛。	0
古人重非道，饥不苟豆羹。有为非其心，或不脱冕行。如何后世人，以官业其生。鄙哉乐欺人，犹以圣自名。	0
晚来轻拂，游云尽卷，霁色寒相射。银潢半掩，秋毫欲数，分明不夜。玉琯传声，羽衣催舞，此欢难借。凛清辉，但觉圆光照影，冰壶莹、真无价。闻道水晶宫殿，惠炉薰、珠帘高挂。琼枝半倚，瑶觞更劝，莺娇燕姹。目断魂飞，翠萦红绕，空吟小砑。想归来醉里，鸾篦凤朵，倩何人卸。	0
积雨生秋意，浮阴放晚晴。钟声寒野迥，桥影小溪清。	0
秋日晒古城，西风振尘埃。出门何所之，坏道连蒿莱。飞鸣鸡犬稀，破屋枯壕隈。老圃理蔬畦，晚甲瘦未开。输人暮出城，栖鸦一一回。怅然心不怡，归坐劝一杯。	0
本自求彭泽，谁云道里赊。山从石壁断，江向弋阳斜。暮色随枫树，阴云暗荻花。诸侯旧调鼎，应重宰臣家。	0
平地看山山绝低，上楼山色逐层奇。不知山与楼争长，为复楼随山却移。	0
仄径荫宫槐，幽阴多绿苔。应门但迎埽，畏有山僧来。	0
以後將軍豫州刺史劉毅爲衞將軍都督荆·寧·秦·雍四州諸軍事荆州刺史。 雍，於用翻。 毅謂左衞將軍劉敬宣曰：吾忝西任，欲屈卿爲長史南蠻， 爲南蠻校尉府長史也。 豈有見輔意乎？敬宣懼，以吿太尉裕，裕笑曰：但令老兄平安，必無過慮。	1
白羌纷纷急攻城，羌酋却走杀汉民。汉民当前死不惜，瓯脱更有杀来人。	0
药院径亦高，往来踏葼影。方当繁暑日，草屩微微冷。爱此不能行，折薪坐煎茗。	0
鹤冷风亭，鸿迷烟渚，晓来雪意填空。酿成嘉瑞，端为兆年丰。况有神娲妙手，调和得、云彩皆同。楼台上，铺琼缀玉，随步广寒宫。天公。开地轴，八纮混一，莫辨堤封。又须教、归禽狡兽沈踪。坐见花敷万木，谁知道、春已输工。三杯酒，西湖父老，相与话时雍。	0
在家同匏系，游子似箨飞。昔分参与商，今作埙与篪。感子意气殊，顾我齿发非。茅屋正萧萧，野花亦离离。无酒水可饮，无饭黍可炊。杲杲看朝阳，连连弄夕晖。男儿重交好，雪霜以为期。	0
兰汤晚凉。鸾钗半妆。红巾腻雪初香。擘莲房赌双。罗纨素珰。冰壶露床。月移花影西厢。数流萤过墙。	0
绝艳元非著粉团，真香亦不在须端。何曾天上冰玉质，却怕人间霜雪寒。枝似去年仍转瘦，花于来岁定谁看。老夫官满梅应熟，齿软犹禁半点酸。	0
文公桃李笋班中，问学心旌日夜东。时序催人烟水远，临流愿借一帆风。	0
二年戊申八二八	1
采药陶贞白，寻山许远游。刀圭藏妙用，岩洞契冥搜。花月三江水，琴尊一叶舟。羡君随野鹤，长揖稻粱愁。	0
永日还欹枕，良宵亦曲肱。神闲无万虑，壁冷有残灯。香影浮龛象，瓶声著井冰。寻思到何处，海上断崖僧。	0
去年闻君到漳浦，庭树鹊鸣帘燕舞。今年闻君入战场，眉间黄气如蒸雾。风霜往回太行道，空解寄声托飞鸟。南城百里不著鞭，轻逐归云高缥缈。知君苦吟尚如旧，他日相逢更惊瘦。明年射策对明光，曾听人歌扊扅否。	0
挂冠知止足，岂独汉疏贤。入道求真侣，辞恩访列仙。睿文含日月，宸翰动云烟。鹤驾吴乡远，遥遥南斗边。	0
去岁陈公径里松，船中仰看爱松风。只今身在松风里，下看江船西复东。	0
佛拾尊荣乐，为悯诸痴子。早愿悟无生，办集无上事。后来出家者，多缘无业次。不能得衣食，头钻入于寺。	0
大司馬衍下令：凡東昏時浮費，自非可以習禮樂之容，繕甲兵之備者，餘皆禁絕。	1
短棹泊新城，江宽风易生。帆随潮共上，烟接岸俱平。冷蕊江南信，孤鸿塞北声。诗成休朗诵，怕有老龙惊。	0
右司郞中馮翊喬知之有美妾曰碧玉，知之爲之不昏。 爲，于僞翻。 武承嗣借以敎諸姬，遂留不還。知之作綠珠怨以寄之， 晉石崇有愛妾曰綠珠，事見八十三卷晉惠帝永康三年。 碧玉赴井死。承嗣得詩於裙帶，大怒，諷酷吏羅吿，族之。 考異曰：唐曆：天授元年二月十日，誅喬知之。新本紀：八月，壬戌，殺右司郞中喬知之。盧藏用陳氏別傳趙儋陳子昂旌德碑皆云：契丹以營州叛，建安郡王武攸宜親總戎律，特詔左補闕喬知之及公參謀幃幕。及軍罷，以父年老，表乞歸侍。攸宜討契丹在萬歲通天元年，明年平契丹。子昂集有西還至散關答喬補闕詩云：昔君事胡馬，余得奉戎旃，攜手同沙塞，關河緬幽燕。歎此南歸日，猶聞北戍邊。疑知之之死在神功年後。但唐曆統紀新紀殺知之皆在天授元年，今據子昂詩必無誤者，然云猶聞北戍邊，則軍未罷也。又武后云，來俊臣死後，不聞有反者。故置於此。據朝野僉載，知之以婢碧玉事爲武承嗣諷人羅告之，斬於市南，破家籍沒。此時知之在邊，蓋承嗣先銜之，至此乃殺之耳。	1
硕人其颀，公侯之妻。翟茀以朝，象服是宜。如星之共，溯月之辉。母仪既瞻，群心则夷。	0
日啖荔枝三百颗，不知天罚一只眼。异哉野老白露团，烈于贵人寒食散。	0
如折芙蓉栽旱地，似抛芍药挂高枝。云埋水隔无人识，唯有南宾太守知。	0
九扈聊清野，三驱比出畋。紫云华盖上，玉斗帝车前。藻卫罗长薄，星枪落晚廛。旗开龙对舞，骖合雁相联。鱼贯围中队，风毛仗里天。寒熊批怒掌，饥鹘下苍拳。困兽开仁网，良禽献庙鲜。赐庖飞骑促，劳饮釂烽传。历览黄图迥，裴回翠帽旋。迩臣将盛美，吉日继王篇。	0
轻刑死人众，丧短生者偷。仁孝自此薄，哀哉不能谋。露台惜百金，灞陵无高丘。浅恩施一时，长患被九州。	0
昔时幽径里，荣耀杂春丛。今来玉墀上，销歇畏秋风。细叶犹含绿，鲜花未吐红。忘忧谁见赏，空此北堂中。	0
野径孤横雪外枝，岁寒了不受春知。世间所谓奇男子，除却梅花更是谁。	0
禁柳烟中闻晓乌，风吹玉漏尽铜壶。内官先向蓬莱殿，金合开香泻御炉。	0
君不见鲁阳之西两山麓，十里连冈写平陆。青林白昼暗古祠，雀啅虚檐蛛网屋。屋边怪石何瑰奇，凤筋虎骨连肌肉。巉岩欲下落涧渚，澒洞千钧一毫属。天匠惟知刻画功，鬼力深忧护持哭。前峰高蹇下如揖，馀峰危剽皆俯伏。披寻宿莽得佳趣，洼为溪壑呀为谷。香炉佛迹不在外，仙掌蛾眉此其足。秀润潜涵夏木清，空濛映带春江绿。我知此必蕴灵异，何止怀藏易城玉。阒寂嗟来麋鹿游，孤峻幸免牛羊触。自经千载禹刊凿，不逢万里秦驱逐。踟蹰三绕回高冈，却立下视云苍苍。古今谁为好事者，后有韩子前奇章。君不见玉川先生洛阳宅，脩竹萧萧独为客。他年如与鹤乘轩，可来相见铜驼陌。	0
不是新人不肯来，天教老子小徘徊。坐看桃李缤纷落，等得酴醾烂熳开。	0
上復遣中領軍沈攸之等擊彭城。攸之以爲淸泗方涸，糧運不繼，固執以爲不可。使者七返，上怒，強遣之。 復，扶又翻。強，其兩翻。考異曰：宋沈攸之傳宋略皆云：帝怒攸之云：卿若不行，便可使吳喜獨去。按喜傳乃無與攸之討彭城事。後魏書作吳僖公，不知卽吳喜，爲別一人也？按南史亦有謂吳喜爲吳喜公者。 八月，壬寅，以攸之行南兗州刺史，將兵北出；使行徐州事蕭道成將千人鎭淮陰。 去年   僑立徐州於鍾離，今使蕭道成屯淮陰，爲沈攸之後鎭。 道成收養豪俊，賓客始盛。 爲後蕭道成取宋張本。	1
日日抄书懒出门，小窗弄笔到黄昏。丫头婢子忙匀粉，不管先生砚水浑。	0
仙翁八十保纯精，自解真符不送迎。信是虚闲能却老，从教草木不知名。交邻有兴开三径，只用无求度一生。闻说嵌岩云石路，翁能行处我能行。	0
一段离愁堪画处，横风斜雨摇衰柳。	0
浞野侯趙破奴自匈奴亡歸。 太初元年，破奴爲匈奴所獲。	1
庐陵难做定何如，请看黟川朱大夫。秋月满怀春满面，视民如子吏如奴。万艘白粲何曾欠，百雉金城旧更无。归侍玉皇香案了，甘棠便是瑞莲图。	0
丁巳，上復遣間使以絹詔吿急於王建楊行密李克用等，令糾帥藩鎭以圖匡復， 上復，扶又翻。帥，讀曰率。考異曰：續寶運錄：天復四年，三月二十二日丑時，襄宗在陝府行營，密遣絹詔告晉楚蜀，末云，三月二十三日。四月二十七日賚到西川，頒示管內州縣。實錄，此月絹詔在四月。據十國紀年，楊行密三月王建四月得詔。與寶運錄略相應。今移置此月。 曰：朕至洛陽，則爲所幽閉，詔敕皆出其手，朕意不復得通矣！ 昭宗絹詔，當時居方面者未必動心，而讀其書者往往掩卷。	1
山在云中人在山，人居山与白云闲。也须认得瑶田路，方见青云一望间。	0
偶脱尘中一梦阑，欲穷幽事遍寻山。静怜人境鸡虫扰，老惬僧窗枕簟闲。十里秋香随屐齿，四更山月上帘颜。登临物色催诗兴，未信天于我辈悭。	0
戊午，齊王卽皇帝位于南郊， 帝諱洋，字子進，勃海王高歡第二子，澄之母弟也。歡以勃海王贈齊王，洋又進爵齊王；且高氏本勃海人，勃海故齊地也，國遂號曰齊。 大赦，改元天保。自魏敬宗以來，百官絕祿，至是始復給之。 復，扶又翻。 己未，封東魏主爲中山王，待以不臣之禮。追尊齊獻武王爲獻武皇帝，廟號太祖，後改爲高祖；文襄王爲文襄皇帝，廟號世宗。辛酉，尊王太后婁氏爲皇太后。乙丑，降魏朝封爵有差，其宣力霸朝 自高歡起兵以來諸勳貴，皆宣力霸朝者也。朝，直遙翻。 及西南投化者，不在降限。 謂自關西及江南來投者。	1
沧洲棹影荻花凉，欸乃一声江水长。赖有莼风堪斫脍，便无花月亦飞觞。山中世已惊东晋，席上人多赋晚唐。何处鱼羹不可饭，蚤拚泉石入膏肓。	0
於是伏威盡有淮南江東之地，南至嶺，東距海。雄誕以功除歙州總管，賜爵宜春郡   公。 袁州宜春郡。	1
武攸宜軍漁陽， 漁陽，秦右北平郡所治也。隋爲漁陽縣，屬幽州，在幽州東二百一十里。 聞孝傑等敗沒，軍中震恐，不敢進。契丹乘勝寇幽州，攻陷城邑，剽掠吏民，攸宜遣將擊之，不克。 剽，匹妙翻。將，卽亮翻。	1
三世高枝折广寒，谓宜挽致道家山。使君紫马重临郡，柱史青牛亦出关。占籍喜居廉让里，操觚悔记太平寰。新篇犹觉波澜阔，堪笑持竿向浅湾。	0
十年江海别常轻，岂料今随寡嫂行。心折向谁论宿昔，魂来空复梦平生。音容想像犹如昨，岁月萧条忽已更。知汝此悲还似我，欲为西望涕先横。	0
直舍沈沈掩回廊，古坛槐柳对苍凉。一囊有客愁饥死，三尺无人问喙长。瞑据槁梧真用拙，束归高阁分深藏。日斜广陌驱归鞅，更似笭箵作漫郎。	0
东阳海水清，水清复见底。灵源流法泉，斫水刀而痕。我见顽愚士，灯心拄须弥。寸樵煮大海，足抹大地石。蒸沙成饭无，磨砖将为镜。说食终不饱，直须著力行。恢恢大丈夫，堂堂六尺土。枉死埋冢下，可惜孤标物。	0
是歲，單于車兒死，子屠特若尸逐就單于立。 車，昌遮翻。	1
十二月，漢主淵以陳留王歡樂爲太傅， 樂，音洛。 楚王聰爲大司徒，江都王延年爲大司空。遣都護大將軍曲陽王賢與征北大將軍劉靈安北將軍趙固平北將軍王桑，東屯內黃。 內黃縣，屬魏郡。應劭曰：陳留有外黃，故加內云。 王彌表左長史曹嶷行安東將軍，東徇靑州，且迎其家；淵許之。 嶷，魚力翻。爲曹嶷據靑州張本。王彌家在東萊。	1
荒溪屈曲中郎篆，白鹭参差玉笋班。竿日已移三丈外，水云犹垛两山间。石桥梅萼馀香冷，茅店人家晚梦閒。幸自归心过飞鸟，不须循指示刀环。	0
卫瓘诸孙卫玠珍，可怜雏凤好青春。解拈玉叶排新句，认得金环识旧身。十岁佩觿娇稚子，八行飞札老成人。杨公莫讶清无业，家有骊珠不复贫。	0
一簇青烟锁玉楼，半垂阑畔半垂沟。明年更有新条在，绕乱春风卒未休。	0
旷野饶悲风，飕飕黄蒿草。系马倚白杨，谁知我怀抱。所是同袍者，相逢尽衰老。北登汉家陵，南望长安道。下有枯树根，上有鼯鼠窠。高皇子孙尽，千载无人过。宝玉频发掘，精灵其奈何？人生须达命，有酒且长歌。	0
朔风飘胡雁，惨澹带砂砾。长林何萧萧，秋草萋更碧。北里富熏天，高楼夜吹笛。焉知南邻客，九月犹絺绤。长陵锐头儿，出猎待明发。骍弓金爪镝，白马蹴微雪。未知所驰逐，但见暮光灭。归来悬两狼，门户有旌节。漆有用而割，膏以明自煎。兰摧白露下，桂折秋风前。府中罗旧尹，沙道尚依然。赫赫萧京兆，今为时所怜。猛虎凭其威，往往遭急缚。雷吼徒咆哮，枝撑已在脚。忽看皮寝处，无复睛闪烁。人有甚于斯，足以劝元恶。朝逢富家葬，前后皆辉光。共指亲戚大，缌麻百夫行。送者各有死，不须羡其强。君看束练去，亦得归山冈。	0
风香露重梨花湿，草舍无灯愁未入。南邻北里歌吹时，独倚柴门月中立。	0
峻朗妙门辟，澄微真鉴通。琼林九霞上，金阁三天中。飞虬跃庆云，翔鹤抟灵风。郁彼玉京会，仙期六合同。	0
晉王廣又令督王府軍事姑臧段達 姑臧縣，涼州武威郡治所。 私賂東宮幸臣姬威，令伺太子動靜，密吿楊素；於是內外諠謗，過失日聞。段達因脅姬威曰：東宮過失，主上皆知之矣。已奉密詔，定當廢立；君能吿之，則大富貴！威許諾，卽上書吿之。 上，時掌翻。	1
拥万貔貅佩玉麟，内防天堑外边尘。昔尝以处范韩老，今奈何可许史亲。孤士但知怒螳臂，先皇不罪批龙鳞。此身只合山阴住，长作陵边洒扫人。	0
水得天符下玉都，三千日里积功夫。祷祈天地开金鼎，收拾阴阳锁玉壶。便觉凡躯能变化，深知妙道不虚图。时来试问尘中叟，这个玄机世有无。	0
有酒有酒东方明，一杯既进吞元精。尚思天地之始名，一元既二分浊清。地居方直天体明，胡不八荒圢圢如砥平。胡山高屹崒海泓澄，胡不日车杲杲昼夜行。胡为月轮灭缺星?盯，呜呼不得真宰情，我可奈何兮杯再倾。	0
甲辰，徙靜勝節度使溫昭圖爲匡國節度使，鎭許昌。昭圖素事趙巖，故得名藩。 溫昭圖求徙鎭，見上年。靜勝，梁之邊鎭，且兩縣耳。匡國，唐之忠武軍，領許陳汝三州，自來爲名藩。趙巖以名藩授昭圖，及   緩急投之以託身，而斬巖者昭圖也，勢利之交，可不戒哉！	1
春，正月，己亥朔，帝加元服，改元。以左僕射王珣爲尙書令；領軍將軍王國寶爲左僕射，領選； 領選者，領吏部選。選，須戀翻。 仍加後將軍丹楊尹。會�王道子悉以東宮兵配國寶，使領之。 會，工外翻。	1
桃李盘中天地宽，误渠鼎实为才悭。苔荒草没浑无耻，犹自青黄烟雨间。	0
谁人能使陆行舟，涉水宁无险覆忧。日照檐楹帆影动，风摇窗户橹声柔。梦回渭水清新句，歌罢浯溪欸乃愁。更看霜天晴夜月，幌然如过洞庭秋。	0
脑上笔不会插，心头肉其忍剜。乍可侬无花判，莫教渠有租瘢。	0
初，陽平劉靈，少貧賤， 少，詩照翻。 力制奔牛，走及奔馬，時人雖異之，莫能舉也。靈撫膺歎曰： 膺，胸也。 天乎，何當亂也！及公師藩起，靈自稱將軍，寇掠趙魏。會王彌爲苟純所敗，靈亦爲王讚所敗，遂俱遣使降漢。 敗，補邁翻。考異曰：彌傳曰：彌逼洛陽，敗於七里澗，乃與其黨劉靈謀歸漢。按十六國春秋：靈爲王讚所逐，彌爲苟純所敗，乃謀降漢。今年春，靈已在淵所，五月，彌乃如平陽。然則二人先降漢已久矣，彌傳誤也。 漢拜彌鎭東大將軍靑·徐二州牧都督緣海諸軍事，封東萊公；以靈爲平北將軍。	1
细雨濛濛江雾昏，坐曹聊且免泥奔。卖盐酤酒知同病，一笑何劳赋北门。	0
绝域阳关道，胡沙与塞尘。三春时有雁，万里少行人。苜蓿随天马，葡萄逐汉臣。当令外国惧，不敢觅和亲。	0
八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，空有羡鱼情。	0
是時，車騎將軍儀同三司幷·肆。汾·廣·恆·雲六州討虜大都督爾朱榮 廣當作唐。魏收志，孝昌中置唐州。高歡建義，改唐州曰晉州。按爾朱榮時駐兵於晉陽。 兵勢強盛，魏朝憚之。 朝，直遙翻。 高歡段榮尉景蔡儁先在杜洛周黨中， 高歡等歸杜洛周，見一百五十卷普通六年。 欲圖洛周不果，逃奔葛榮，又亡歸爾朱榮。劉貴先在爾朱榮所，屢薦歡於榮，榮見其憔悴，未之奇也。 憔，昨遙翻。悴，秦醉翻。 歡從榮之馬廐，廐有悍馬，榮命歡翦之， 髦馬而鬄落之爲翦。悍，侯旰翻。 歡不加羈絆而翦之， 馬絡首曰羈，繫足曰絆。 竟不蹄齧，起，謂榮曰：御惡人亦猶是矣。榮奇其言，坐歡於牀下，屛左右，訪以時事，歡曰：聞公有馬十二谷， 榮畜牧蕃庶，以谷量馬。屛，必郢翻。 色別爲羣，畜此竟何用也？ 畜，吁玉翻。 榮曰：但言爾意！歡曰：今天子闇弱，太后淫亂，嬖�擅命，朝政不行。 �，魚列翻。朝，直遙翻。 以明公雄武，乘時奮發，討鄭儼徐紇之罪以淸帝側，霸業可舉鞭而成，此賀六渾之意也。 高歡，字賀六渾。 榮大悅，語自日中至夜半乃出，自是每參   軍謀。	1
老态随年觉，新凉与睡谋。鹊惊茅屋晓，臂冷葛衣秋。远岭元无约，开门便见投。闲中多事在，一日一梳头。	0
清标同插古军持，清似西山冻馁时。嚼蕊弄香无说处，屈平和靖已何之。	0
白云深处学陈抟，一枕清风天地宽。月色似催人起早，泉声不放客眠安。甫能蝴蝶登天去，又被杜鹃惊梦残。开眼半窗红日烂，直疑道士夜烧丹。	0
扶桑大茧如瓮盎，天女织绡云汉上。往来不遣凤衔梭，谁能鼓臂投三丈。人间刀尺不敢裁，丹青付与濠梁崔。风蒲半折寒雁起，竹间的皪横江梅。画堂粉壁翻云幕，十里江天无处著。好卧元龙百尺楼，笑看江水拍天流。	0
魏陳留公主寡居，僕射高肇秦州刺史張彝皆欲尙之，公主許彝而不許肇。肇怒，譖彝於魏主， 章：十二行本主下有彝字；乙十一行本同；孔本作尋字；張校與孔本同。 坐沈廢累年。 沈，持林翻。	1
遥指蒙茸云木堆，入门小刹傍岩偎。放怀丘壑兴未尽，隔岸角声招我回。	0
马上相逢揖马鞭，客中相见客中怜。欲邀击筑悲歌饮，正值倾家无酒钱。江东风光不借人，枉杀落花空自春。黄金逐手快意尽，昨日破产今朝贫。丈夫何事空啸傲，不如烧却头上巾。君为进士不得进，我被秋霜生旅鬓。时清不及英豪人，三尺童儿重廉蔺。匣中盘剑装䱜鱼，闲在腰间未用渠。且将换酒与君醉，醉归托宿吴专诸。	0
晉李存審於德勝南北 章：十二行本北下有夾河二字；乙十一行本同；孔本同；張校同；退齋校同。 築兩城而守之。 唐澶州治頓丘縣。自築德勝南北城，及晉天福三年遂移澶州及頓丘縣於德勝以防河津，懼契丹南牧也。宋景德澶淵之役猶在德勝。熙寧以來，澶州治濮陽，又非石晉所移之地。 晉王以存審代周德威爲內外蕃漢馬步總管。晉王還魏州，遣李嗣昭權知幽州軍府事。	1
不见秘书久，经时失寄书。交情犹缱绻，遣讯问何如。郡籍藏昆府，班行近玉除。自怜无藉在，不敢梦华胥。	0
閻知微田歸道同使突厥，册默啜爲可汗。 可，從刊入聲。汗，音寒。 知微中道遇突厥使者，輒與之緋袍銀帶，且上言：虜使至都，宜大爲供張。 上，時掌翻；下同。供，他用翻。張，知亮翻。 歸道上言：突厥背誕積年，方今悔過，宜待聖恩寬宥。今知微擅與之袍帶，使朝廷無以復加； 背，蒲妹翻。朝，直遙翻；下同。復，扶又翻。 宜令反初服以俟朝恩。 令，力丁翻。初服，突厥遣來所被之服。 又，小虜使臣，不足大爲供張。太后然之。知微見默啜，舞蹈，吮其靴鼻； 吮，如兗翻。 歸道長揖不拜。默啜囚歸道，將殺之，歸道辭色不撓，責其無厭， 撓，奴敎翻。厭，於鹽翻。 爲陳禍福。 爲，于僞翻。 阿波達干元珍曰： 突厥官二十八等，自設至達干，皆世其官。此卽阿史德元珍。 大國使者，不可殺也。默啜怒稍解，但拘留不遣。	1
微吟时拥鼻，潇洒晋人风。客至添樽绿，官闲省印红。易徂嗟岁月，迭盛叹华戎。愿草浯溪颂，中兴旦暮功。	0
古人重守边，今人重高勋。岂知英雄主，出师亘长云。六合已一家，四夷且孤军。遂使貔虎士，奋身勇所闻。拔剑击大荒，日收胡马群。誓开玄冥北，持以奉吾君。	0
義宣與質皆上表，言爲左右所讒疾，欲誅君側之惡。義宣進爽號征北將軍。爽於是送所造輿服詣江陵，使征北府戶曹版義宣等， 晉宋之制，藩方權宜授官者謂之版授。 文曰：丞相劉，今補天子，名義宣；車騎臧，今補丞相，名質；平西朱，今補車騎，名脩之： 先是，臧質進號車騎將軍，鎭尋陽；朱脩之進號平西將軍，鎭襄陽；進義宣丞相，辭不受。 皆版到奉行。義宣駭愕，爽所送法物並留竟陵，不聽進。質加魯弘輔國將軍，下戍大雷。義宣遣諮議參軍劉諶之將萬人就弘， 諶，氏壬翻。將，卽亮翻。 召司州刺史魯秀，欲使爲諶之後繼。秀至江陵見義宣，出，拊膺曰：吾兄誤我，乃與癡人作賊，今年敗矣！	1
蓬莱道山到者稀，忽随飙驾同来归。天横阆野望不尽，地绝瀛海如无依。初得松门入萧瑟，渐绕苔径穿芳菲。奇花异卉不可识，但觉春是人间非。高檐长廊白日静，朱帘绿幕清风微。仰观群玉三大字，始忆上帝书所储。赤图绿牒文字古，空桑孤竹音调希。饮中八仙各洒落，琼林风月相光辉。坐而投壶妙贯耳，立而对奕工解图。吟诗诵赋清且永，何事顾我频歔欷。君不见咸平景德时，太平都在杨刘诗。又不见庆历元祐际，后来谁与欧苏继。只今延阁多才贤，如玉在山珠在渊。杨刘欧苏未为老，秦皇鼌张俱少年。有客野于孟东野，更宜卢仝作诗社。碧笺小纸辱佳命，青林紫笔令挥写。君山天酒浇枯肠，吸尽一架酴醾香。赠君千岁白鹿健，报我三尺金鱼光。羽陵蠹简非我处，老上龙庭欲飞去。凤台南轩又招手，第一内宅由来住。东西南北身已老，安得丹液还元脑。碧桃洞口花乱飞，留待归来不须扫。	0
佛狸索死离龙庭，堪笑披猖欲背城。釜为水悬忧后爨，弓因雨弱失长兵。突三千人如电扫，诛两万户若风行。又报广南腾露布，太平从此慰皇情。	0
晉王欲趣大梁， 趣，七喩翻；下同。 而梁軍扼其前，堅壁不戰百餘日。十二月，庚子朔，晉王進兵，距梁軍十里而舍。 自麻家渡進兵逼行臺村。	1
逸谚戏侮，博弈顽鄙。投之生黎，俾勿冠履。霜降稻实，千箱一轨。大作尔社，一醉醇美。	0
纂與西安太守石元良共擊黁，大破之，乃得入姑臧。黁得光孫八人於東苑，及敗而恚， 恚，於避翻。 悉投於鋒上，枝分節解，飮其血以盟衆，衆皆掩目。	1
大妇能调瑟，中妇咏新诗。小妇独无事，花庭曳履綦。上客且安坐，春日正迟迟。	0
二龙争战决雌雄，赤壁楼船扫地空。烈火张天照云海，周瑜于此破曹公。君去沧江望澄碧，鲸鲵唐突留馀迹。一一书来报故人，我欲因之壮心魄。	0
蜀主加雄武節度使何重建同平章事。	1
劝尔诸僧好护持，不须垂钓引青丝。云山莫厌看经坐，便是浮生得道时。	0
群玉诗名冠李唐，投诗换得校书郎。吟魂醉魄知何处，空有幽兰隔岸香。	0
坚净不苦窳，陶于醉封疆。临溪刷旧痕，隔屋闻新香。移来近曲室，倒处临糟床。所嗟无比邻，余亦能偷尝。昔有嵇氏子，龙章而凤姿。手挥五弦罢，聊复一樽持。但取性澹泊，不知味醇醨。兹器不复见，家家唯玉卮。	0
岁岁但防虏，西征早晚休。匈奴不系颈，汉将但封侯。夕照低烽火，寒笳咽戍楼。燕然山上字，男子见须羞。	0
戊申，魏主親吿太廟，使高陽王雍于烈奉遷神主于洛陽；辛亥，發平城。	1
朝论方知子，哀哉疾不瘳。歌闻湘浦些，魂返岱宗游。文雅承三世，渊源见九流。音容如可接，图像在瀛洲。	0
甲寅，上行幸長安；三月，幸蒲坂， 蒲坂縣，屬河東郡。 祠后土。	1
昔向长老说，北山有神灯。六月神初度，邑人竞高登。夜深无消息，忽其见崚嶒。璀璨作奇葩，点缀横玉绳。渐渐出阴壑，两两度松藤。乍明既倏晦，此没或彼兴。光中若有人，前后相参承。久久乃散去，各自为侪朋。神意会群望，欢尽车方升。我家枕朔冈，梦寐云气腾。日暮启窗户，挥扇却炎蒸。跂于默一祝，祥光来相应。体大赤杲日，中瑩融明冰。此乃少为贵，群嘱当未曾。再拜灯复出，照我心渊澄。	0
人物同为气所乘，良心露处即良能。天津有此惊康节，西蜀无之感少陵。	0
永嘉元年丁卯三○七	1
山中兮何游，登彼山兮乐天高。弃吾马以取步，降吾车兮足两履。石当道兮行旁，木碍上兮下俯。曾蹈险之非艰，聊凭高兮下顾。何所视之乃牛，而独见之如鼠。彼促促者出其下兮，曾其身之非伛。吁嗟徂兮，离娄之死则已。古之不较其为短长兮，何独计其高下。山高兮崔嵬，山之路兮百折而千回。趋前行而就挽，笑顾后使推之。彼游者谁兮，何以子之车来。	0
時戰 嚴：戰改軍。 國多事， 戰國者，謂國日有戰爭也。 公務煩猥； 猥，雜也。 禕爲尙書令，識悟過人，每省讀文書， 省，悉景翻。 舉目暫視，已究其意旨，其速數倍於人，終亦不忘。常以朝晡聽事，其間接納賓客，飮食嬉戲，加之博弈，每盡人之歡，事亦不廢。及董允代禕，欲斅禕之所行，旬日之中，事多愆滯。 愆，違也。 允乃歎曰：人才力相遠若此，非吾之所及也！乃聽事終日而猶有不暇焉。	1
江边故国，望南云缥缈，连山修木。远忆渊明束带见，乡里儿曹何辱。世味熏人，折腰从事，俯仰何时足。可怜菊下，醉吟谁共徵逐。我爱九日佳名，飘然归思，想当年丘谷。梦绕篱边犹眷恋，满把清尊馀馥。援笔洪都，如君英妙，满座方倾属。月台挥袖，叫云声断横玉。	0
海潮音入佛耳，薰风句达帝聪。我已阳喑不语，君无借听于聋。	0
毵毵金蕊扑晴空，举子魂惊落照中。今日老郎犹有恨，昔年相虐十秋风。	0
初，益州郡耆帥雍闓殺太守正昂，因士燮以求附於吳， 耆，渠伊翻，長也，老也。今嵊剡之間，猶謂閭里之長曰耆。帥，所類翻。雍，於用翻，姓也。闓，音開，又可亥翻。闓自交州道求附於吳。正，姓也。秦有正先。 又執太守成都張裔以與吳，吳以闓爲永昌太守。永昌功曹呂凱府丞王伉 伉，口浪翻。 率吏士閉境拒守，闓不能進，使郡人孟獲誘扇諸夷， 誘，音酉。 諸夷皆從之；牂柯太守朱褒越巂夷王高定皆叛應闓。 牂柯，音臧哥。巂，音髓。 諸葛亮以新遭大喪，皆撫而不討，務農殖穀，閉關息民， 閉越巂之靈關也。 民安食足而後用之。	1
賈誼諫曰：法使天下公得雇租鑄銅錫爲錢， 師古曰：雇租，謂雇傭之直，或租其本。 敢雜以   鉛鐵爲他巧者，其罪黥。然鑄錢之情，非殽雜爲巧，則不可得贏； 師古曰：殽，謂亂雜也；不得贏，謂無餘利也；言不雜鉛鐵則無利也。殽，音爻。 而殽之甚微，爲利甚厚。 師古曰：微，謂精妙也；言殽雜鉛鐵，其術精妙，不可覺知，而得利甚厚，故令人輕犯姦而不可止也。余謂微，細也；言姦民殽雜鉛鐵，其所費甚微，而得利甚厚也。 夫事有召禍而法有起姦；今令細民人操造幣之勢， 師古曰：操，持也；人人皆得鑄錢也。操，千高翻。 各隱屛而鑄作， 屛，必郢翻，蔽也；言各自隱蔽而鑄錢也。 因欲禁其厚利微姦，雖黥罪日報，其勢不止。 蘇林曰：報，論。余據張湯傳有訊鞫論報，嚴延年傳有報囚，師古註皆以爲論奏獲報。原父註則謂報者爲斷決囚，若今有司書囚罪，長吏判準斷，是也。 乃者，民人抵罪多者一縣百數，及吏之所疑搒笞奔走者甚衆。 搒，音彭。 夫縣法以誘民 縣，讀曰懸。師古曰：懸，謂開立之。 使入陷阱，孰多於此！ 師古曰：阱，穿地以陷獸也。阱，才性翻。 又民用錢，郡縣不同：或用輕錢，百加若干； 應劭曰：時錢重四銖；法錢百文，當重一斤十六銖；輕則以錢足之若干枚令滿平也。師古曰：若干，且設數之言也。干，猶箇也，謂當如此箇數也。而胡廣云：若，順也；干，求也；當順所求而與之矣。 或用重錢，平稱不受。 應劭曰：用重錢則平稱有餘，不能受也。臣瓚曰：秦錢重半兩，漢初鑄莢錢，文帝更鑄四銖錢。秦錢與莢錢皆當廢，而故與四銖並行。民以其見廢，故用輕錢則百加若干；用重錢則雖一當一猶復不受；是以郡縣不同也。師古曰：應說是也。稱，尺孕翻。 法錢不立： 師古曰：依法之錢也。 吏急而壹之乎？則大爲煩苛而力不能勝；縱而弗呵乎？則市肆異用，錢文大亂；苟非其術，何鄕而可哉！今農事棄捐而采銅者日蕃， 勝，音升。鄕，讀曰嚮。   蕃，扶元翻。 釋其耒耨，冶鎔炊炭；姦錢日多，五穀不爲多。 言民棄其農而冶銅炊炭，故五穀不爲多。爲，于僞翻。 善人怵而爲姦邪，愿民陷而之刑戮；刑戮將甚不詳，柰何而忽！ 怵，先律翻，又音黜，誘也；言動心於爲姦邪也。愿，謹也。師古曰：詳，平也。忽，忽忘也。 國知患此，吏議必曰禁之。禁之不得其術，其傷必大。令禁鑄錢，則錢必重； 師古曰：令，謂法令也。 重則其利深，盜鑄如雲而起，棄市之罪又不足以禁矣。姦數不勝而法禁數潰，銅使之然也。 數，所角翻。 銅布於天下，其爲禍博矣，故不如收之。賈山亦上書諫，以爲：錢者，亡用器也， 亡，與無通。 而可以易富貴。富貴者，人主之操柄也；令民爲之，是與人主共操柄，不可長也。上不聽。 操，千高翻。長，知兩翻。	1
露叶犹青，岩花迟动，幽幽未似秋阴。似梅风带溽，吹度长林。记当日、西廊共月，小屏轻扇，人语凉深。对清觞，醉笑醒颦，何似如今。临高欲赋，甚年来、渐减狂心。为谁倚多才，难凭易感，早付销沈。解事张郎风致，鲈鱼好、归听吴音。又夜阑闻笛，故人忽到幽襟。	0
自去歲水旱相繼，關中大饑。楊國忠惡京兆尹李峴不附己，以災沴歸咎於峴，九月，貶長沙太守。 惡烏路翻。沴，音戾。長沙郡，潭州。舊志：長沙郡，京師南二千四百四十五里。 峴，禕之子也。 信安王禕，開元初以軍功有寵於上。禕，吁韋翻。 上憂雨傷稼，國忠取禾之善者獻之，曰：雨雖多，不害稼也。上以爲然。扶風太守房琯言所部水災， 扶風郡，岐州。 國忠使御史推之。 宋白曰：唐故事，侍御史各二人，知東西推。又各分京城諸司及諸道州府，爲東西之限；隻日則臺院受事，雙日則殿院受事。又有監察御史出使推按，謂之推事御史。 是歲，天下無敢言災者。高力士侍側，上曰：淫雨不已， 賈公彥曰：雨三日已上爲淫。 卿可盡言。對曰：自陛下以權假宰相，賞罰無章，陰陽失度，臣何敢言！上默然。	1
风清物候残，萧洒报将寒。扫得天衢静，吹来眼界宽。条鸣方有异，虫思乱无端。就树收鲜腻，冲池起涩澜。过山岚可掬，度月色宜看。华实从兹始，何嗟岁序殚。	0
古木笼烟半锁空，高台隐隐翠微中。身安不羡三公贵，宁与渔樵卒岁同。	0
臨川內史始興王�等擊莊鐵， 王�，始興人；�卽毅字，後人傳寫，變立爲彑耳。 鄱陽王範遣其將巴西侯瑱救之， 瑱，他甸翻。 �等敗死。	1
等閒咳唾烂成文，奏牍三千世共珍。不向人间调鼎鼐，却归天上作麒麟。侍游曲水欢何在，敷奏延英迹已陈。四辅当时曾避柱，熙宁天子属词臣。	0
上曰：比見羣臣屢上表賀祥瑞， 比，毗至翻。上，時掌翻。 夫家給人足而無瑞，不害爲堯舜；百姓愁怨而多瑞，不害爲桀紂。 夫，音扶。 後魏之世，吏焚連理木，煮白雉而食之，豈足爲至治乎！ 治，直吏翻。 丁未，詔：自今大瑞聽表聞， 按儀制令，凡景星慶雲爲大瑞，其名物六十有四；白狼赤兔爲上瑞，其名物三十有八；蒼烏朱鴈爲中瑞，其名物三十有二；嘉禾芝草木連理爲下瑞，其名物十四。 自外諸瑞，申所司而已。 唐六典：禮部郞中，凡祥瑞應見，皆辯其物名。 嘗有白鵲構巢於寢殿槐上，合歡如腰鼓，   合，音閤。 左右稱賀。上曰：我常笑隋煬帝好祥瑞。 好，呼到翻。 瑞在得賢，此何足賀！命毀其巢，縱鵲於野外。	1
一宿西峰寺，尘烦暂觉清。远林生夕籁，高阁起钟声。山寂僧初定，廊深火自明。虽云殊出处，聊与说无生。	0
群峭碧摩天，逍遥不记年。拨云寻古道，倚石听流泉。花暖青牛卧，松高白鹤眠。语来江色暮，独自下寒烟。	0
淮安王神通將關內兵至冀州，與李藝兵合。又發邢洺相魏恆趙等兵合五萬餘   人，與劉黑闥戰於饒陽城南，布陳十餘里；黑闥衆少，依隄單行而陳以當之。 宋白曰：饒陽，漢縣，在饒河之陽，今縣東北二十里饒陽故城是也。齊天保五年，移於今理。按饒陽縣，則魏虜渠口，置虜口鎭於此，後爲縣理。洺，音名。相，息亮翻。恆，戶登翻。陳，讀曰陣。行，戶剛翻。 會風雪，神通乘風擊之，旣而風返，神通大敗，士馬軍資失亡三分之二。李藝居西偏，擊高雅賢，破之，逐奔數里，聞大軍不利，退保藁城； 藁城縣本屬恆州，時屬廉州。 黑闥就擊之，藝亦敗，薛萬均萬徹皆爲所虜，截髮驅之。萬均兄弟亡歸，藝引兵歸幽州。黑闥兵勢大振。	1
策杖度溪桥，云深步数劳。青猿吟岭际，白鹤坐松梢。天外浮烟远，山根野水交。自缘名利系，好此结蓬茆。	0
云头红上三竿日，烟际青来数点峰。桑柘熟时鸠唤雨，麦花黄后燕翻风。	0
三时不害，四方顺成。酬功报始，以我齐明。豳颂土鼓，乐此嘉平。降祥幅员，惠于函生。	0
帝宫三五戏春台，行雨流风莫妒来。西域灯轮千影合，东华金阙万重开。	0
阻风两日卸高桅，笑傲江妃纵酒杯。及至绝湖才一瞬，翻令病眼不双开。芦洲荻港何时了，南浦西山不肯来。相见湾中闷人死，一湾九步十萦回。	0
挺质本轩皇，申威振远方。机张惊雉雊，玉彩耀星芒。高鸟行应尽，清猿坐见伤。苏秦六百步，持此说韩王。	0
寺楼凉出竹，非与曲江赊。野火流穿苑，秦山叠入巴。风梢离众叶，岸角积虚沙。此地钟声近，令人思未涯。	0
帝王城里看，无故亦无新。忍摘都缘借，移栽未有因。光阴嫌太促，开落一何频。羞杀登墙女，饶将解佩人。蕊堪灵凤啄，香许白龙亲。素练笼霞晓，红妆带脸春。莫辞终夕醉，易老少年身。买取归天上，宁教逐世尘。	0
春风法曲舞霓裳，绣罢深宫请赐香。司宝传言贵妃坐，真珠帘映雪衣娘。	0
咸阳宫中四尺镜，照人五脏何烱烱。桑田沧海千馀年，百鍊依然化为矿。君从何处得此物，铸就双瞳敌秋月。向来照心今照形，不事澜翻三寸舌。远冲风雪肯我过，看来犹未深知我。我方蓑笠立钓矶，万事浮云都勘破。噫嘻吁，只今神目鬼眼纷道途，暗中许负应卢胡。试问何如林家老碧鉴，不知天津桥上复有龙钟无。	0
儿童笑使君，忧愠常悄悄。谁拈白接䍦，令跨金騕袅。东风吹湿雪，手冷怯清晓。忽发两鸣髇，相趁飞虻小。放弓一长啸，目送孤鸿矫。吟诗忘鞭辔，不语头自掉。归来仍脱粟，盐豉煮芹蓼。何似雷将军，两眼霜鹘皎。黑头已为将，百战意未了。马上倒银瓶，得兔不暇燎。少年负奇志，蹭蹬百忧绕。回首英雄人，老死已不少。青春还一梦，馀年真过鸟。莫上呼鹰台，平生笑刘表。	0
草市欲黄昏，吾行恰到门。仆夫思憩息，灯火喜温存。一夜催花雨，数家临水村。征途虽得句，默坐与谁论。	0
当年五月访庐山，山翠溪声寝食间。藤杖复随春色到，寒泉顿与客心闲。岩头悬布煎茶足，峡口惊雷泛叶悭。待得前村新雨遍，扁舟应逐好风还。	0
春，正月，癸丑，大赦，改元。	1
帐偃缨垂细复繁，令人心想石家园。风条月影皆堪重，何事侯门爱树萱。	0
正月，丁卯朔，吿朔於通天宮。 告，古沃翻，又如字。	1
良月四之日，景物何多奇。露洗宇四静，月抹天一涯。景星助月夜，光入清溪湄。奎星照江南，人文良在兹。昔为西长庚，梦与斯人期。今为南极老，微云淡庞眉。际此小春日，胜彼芳春时。桃梅妙生意，微吐三五枝。野垂黄金穟，人饱白玉粢。芙容花成城，拔然凌霜姿。暮开红菡萏，朝发白蜀葵。菊见正中色，潇然疏竹篱。不共众芳竞，独与晚岁宜。时异物孤特，人生复何疑。我翁在物表，清吟彻骨肌。不以世间利，容易得涴伊。今年七十二，浩然元不衰。孤坐小阁上，台融融熙熙。布衾纸帐间，瑩若冰雪姿。自从知止后，何思复何为。但愿主益圣，比肩皆皋夔。东南盛仁气，不战屈四夷。丰穰岁相似，赤子无啼饥。得老太平世，仁寿非吾私。负暄娱爱日，煮芹甘如饴。无妄漫微疾，勿药喜自随。近谈小命者，尝以行年推。盛言天河水，一气木主治。后来年尚多，康强被春祺。儿曹心自喜，何幸如君词。只今介翁寿，数尚踰期颐。一百三四十，太古常不离。拜手稽首愿，永庇儿辈痴。	0
重阳冷菊青黄蕊，半醉幽人黑白头。今岁有番堪恨处，病无诗句过中秋。	0
腊催时雪到江涯，云压寒空凝不飞。台榭风光先有意，山川秀色远相辉。人怀姑射清难见，诗似阳春和者稀。闻上高楼寻胜赏，缅怀嘉尚重依依。	0
初，蕭太后幼去鄕里，有弟一人；上卽位，命福建觀察使求訪，莫知所在。有茶綱役人蕭洪， 凡茶商販茶，各以若干爲一綱而輸稅于官。 自言有姊流落，商人趙縝引之見太后近親呂璋之妻， 縝，指忍翻。 亦不能辯，與之俱見太后。上以爲得眞舅，甲子，以爲太子洗馬。 爲蕭洪詐覺流死張本。先，悉薦翻。	1
岳岳冠盖彦，英英文字雄。琼音独听时，尘韵固不同。春云生纸上，秋涛起胸中。时吟五君咏，再举七子风。何幸松桂侣，见知勤苦功。愿将黄鹤翅，一借飞云空。	0
徐紇弟獻伯爲北海太守，季產爲靑州長史，紇使人吿之，皆將家屬逃去，與紇俱奔泰山。 泰山郡屬兗州，所謂東奔兗州也。 鄭儼與從兄滎陽太守仲明謀據郡起兵， 從，才用翻。 爲部下所殺。	1
不喜追风骠，尤憎竞渡船。宁为之反殿，怕著祖生先。	0
迟日江山丽，春风花草香。泥融飞燕子，沙暖睡鸳鸯。江碧鸟逾白，山青花欲燃。今春看又过，何日是归年。	0
田园芜矣好东归，今昨从渠较是非。荷子远来无所问，江湖雅志莫相违。	0
汉网疏仍漏，齐民困未苏。如何大丞相，翻作弛刑徒。中宪方外易，尹京终就拘。本矜能弭谤，先议取非辜。巧有凝脂密，功无一柱扶。深知狱吏贵，几迫季冬诛。叫帝青天阔，辞家白日晡。流亡诚不吊，神理若为诬。在昔恩知忝，诸生礼秩殊。入韩非剑客，过赵受钳奴。楚水招魂远，邙山卜宅孤。甘心亲垤蚁，旋踵戮城狐。阴骘今如此，天灾未可无。莫凭牲玉请，便望救焦枯。	0
大雨，至于十月，渭橋絕。	1
白版年犹小，黄花褐已通。若为诗思逸，早欲似休公。迈俗多真气，传家有素风。应须学心地，宗旨在关东。	0
去尘咫尺步，山笑康乐岩。天开紫石屏，泉缕明月帘。仙凝刻削迹，灵绽云霞纤。悦闻若有待，瞥见终无厌。俗玩讵能近，道嬉方可淹。踏着不死机，欲归多浮嫌。古醉今忽醒，今求古仍潜。古今相共失，语默两难恬。赠君喷玉布，一濯高崭崭。	0
忆昔北寻小有洞，洪河怒涛过轻舸。辛勤不见华盖君，艮岑青辉惨么么。千崖无人万壑静，三步回头五步坐。秋山眼冷魂未归，仙赏心违泪交堕。弟子谁依白茅室，卢老独启青铜锁。巾拂香馀捣药尘，阶除灰死烧丹火。悬圃沧洲莽空阔，金节羽衣飘婀娜。落日初霞闪馀映，倏忽东西无不可。松风涧水声合时，青兕黄熊啼向我。徒然咨嗟抚遗迹，至今梦想仍犹佐。秘诀隐文须内教，晚岁何功使愿果。更讨衡阳董鍊师，南浮早鼓潇湘柁。	0
行人都上半山青，记得前朝傍险行。左右回身看不彻，两边已失一滩声。	0
清唱动梁尘，窈窕夜深庭宇。一笑满斟芳酒，看霞觞争举。弓靴三寸坐中倾，惊叹小如许。子建向来能赋，过凌波仙浦。	0
吳分交州置廣州。 漢武帝元鼎六年，開百越，置交趾州刺史，治龍編。獻帝建安八年，改曰交州，治蒼梧廣信縣。十六年，徙治南海番禺縣。至是分爲二州，廣州治番禺，交州還治龍編。	1
好花移买自嫌贫，浪蕊空多未许春。放出江边无数橘，半黄半绿恼骚人。	0
文章我家勃，人唤腹为藁。随行载中书，所至得挥扫。新诗如秋月，皎皎清更好。惠连有佳梦，池塘遍春草。	0
秋，九月，荆豫徐揚冀五州大水。	1
九月，乙亥，殺岐州刺史雲弘嗣。來俊臣鞫之，不問一款， 獄辭之出於囚口者爲款。款，誠也，言所吐者皆誠實也。 先斷其首，乃僞立案奏之， 斷，都管翻。案，考也，據也。獄辭之成者曰案，言可考據也。凡官文書可考據者皆曰案。 其殺張虔勗亦然。敕旨皆依，海內鉗口。 鉗，其廉翻。	1
目昏思寝即安眠，足软妨行便坐禅。身作医王心是药，不劳和扁到门前。	0
秋容正摇落，山意恰凄清。冰彻万缘冷，云随两屐轻。冥鸿那复下，膏火莫重明。天地邮亭尔，百年真倦生。	0
莫讶重栽聚八仙，几经边警亦堪怜。珠帘十里春狼籍，且把天香作旧年。	0
日暮田家远，山中勿久淹。归人须早去，稚子望陶潜。	0
自六月雨至于是月。	1
九月，秦主丕以張蚝爲侍中司空， 蚝，七吏翻。 王永爲侍中都督中外諸軍事車騎大將軍尙書令，王騰爲中軍大將軍司隸校尉，苻沖爲尙書左僕射，封西平王；又以左長史楊輔爲右僕射，右長史王亮爲護軍將軍，立妃楊氏爲皇后，子寧爲皇太子，壽爲長樂王， 樂，音洛。 鏘爲平原王，懿爲勃海王，昶爲濟北王。	1
惜汝今何恃，言来泪满襟。死生虽分定，襁褓累人心。饥买邻家乳，寒劳祖母针。岂知泉路隔，时拨穗帷寻。	0
赤子亲曾约子房，阿谁培植到横岗。向人面面皆奇巧，廊庙如何作栋梁。	0
千古南谯炳地灵，穿云雁塔自层层。残烟落日荒墟上，父老相传落雁亭。	0
头白禅师何处还，独开兰若树林间。鬼因巫祝传移社，神见天人请施山。猛虎听经金磬动，猕猴献蜜雪窗閒。新斋结誓如相许，愿与雷宗永闭关。	0
熊罴嘉梦，风云享会，磻溪应卜之年。黄菊萃英，红萸酿馥，安排预赏芳筵。环佩拥神仙。向粉额两字，金缕红鲜。最好花裀展处，双凤舞翩翩。人人竞擘香笺。璨珠玑溢目，祝颂无边。彭祖一分，庄椿十倍，千秋未足多言。日驭且停鞭。把燕闲欢乐，分付壶天。笑享亲朋岁岁，春酒庆团圆。	0
尽瘁年将久，公今始暂闲。事随忧共减，诗与酒俱还。放意机衡外，收身矢石间。秋台风日迥，正好看前山。	0
此坞久无色，何年朝太真。晓耕云下路，犹恐是仙民。	0
年来闭户学崇深，邂逅论文悦我心。浊酒一杯茶一椀，坐看日影转桐阴。	0
馬援緣海而進，隨山刊道千餘里，至浪泊上， 浪泊，在交趾封溪縣界。按馬援旣平交趾，奏分西里置封溪望海二縣。水經曰：葉楡水過交趾麊泠縣北，分爲五水，絡交趾郡中，其南水自麊泠縣東，逕封溪縣北，又東逕浪泊。馬援以其地高，自西里進屯焉。宋白曰：馬援自九眞以南，隨山刊木，至日南。 與徵側等戰，大破之，追至禁谿， 禁谿，水經註及越志皆作金溪。其地蓋在麊泠縣西南。水經註曰：徵側走入金谿究，三歲乃得之。竺芝扶南記曰：山溪瀨中謂之究。賢曰：其地今岑州新昌縣也。余按唐志：新昌縣屬豐州，岑字誤。 賊遂散走。	1
易识浮生理，难教一物违。水深鱼极乐，林茂鸟知归。吾老甘贫病，荣华有是非。秋风吹几杖，不厌此山薇。	0
葱倩满身云，酒晕浅融香颊。水调数声娴雅，把芳心偷说。风吹裙带下阶迟，惊散双蝴蝶。佯捻花枝微笑，溜晴波一瞥。	0
物我未忘情，无情惟止水。底事山中泉，客来如有喜。悠然镜面平，倏尔鱼眼生。少焉开笑面，似与客逢迎。客喜泉岂知，泉笑客何有。邂逅深山中，聊结无情友。	0
一被浮名误，旋遭白发侵。裴回恋明主，梦寐在秋岑。遇物唯多感，居常只是吟。待时钳定口，经事压低心。辛苦文场久，因缘戚里深。老迷新道路，贫卖旧园林。晴赏行闻水，宵棋坐见参。龟留闲去问，僧约偶来寻。望喜潜凭鹊，娱情愿有琴。此生如遂意，誓死报知音。上德怜孤直，唯公拔陆沈。丘山恩忽被，蝼蚁力难任。作鉴明同日，听言重若金。从兹更无限，翘足俟为霖。	0
长干小妇学吹箫，楼外閒风弄翠条。近得广陵消息未，暮潮已过赤栏桥。	0
杖策无言独倚关，如痴如醉又如闲。孤吟尽日何人会，依约前山似故山。	0
冬，十月，辛未，太尉劉愷罷；甲戌，以司徒楊震爲太尉，光祿勳東萊劉熹爲司徒。大鴻臚耿寶自候震， 候，見也。 薦中常侍李閏兄於震曰：李常侍國家所重，欲令公辟其兄；寶唯傳上意耳。 賢曰：言非己本心，傳在上之意。 震曰：如朝廷欲令三府辟召，故宜有尙書敕。寶大恨   而去。執金吾閻顯亦薦所親於震，震又不從。司空劉授聞之，卽辟此二人；由是震益見怨。時詔遣使者大爲王聖脩第；中常侍樊豐及侍中周廣謝惲等更相扇動，傾搖朝廷。 爲，于僞翻。惲，於粉翻。更，工衡翻。 震上疏曰：臣伏念方今災害滋甚，百姓空虛，三邊震擾， 三邊，東西北也。 帑藏匱乏， 帑，它朗翻。藏，徂浪翻。 殆非社稷安寧之時。詔書爲阿母興起第舍，合兩爲一，連里竟街， 賢曰：合兩坊而爲一宅；里，卽坊也。 雕脩繕飾，窮極巧伎， 伎，渠綺翻。 攻山採石，轉相迫促，爲費巨億。周廣謝惲兄弟，與國無肺府枝葉之屬， 府，與腑同。 依倚近倖姦佞之人，與之分威共權，屬託州郡， 屬，之欲翻。 傾動大臣，宰司辟召，承望旨意，招來海內貪汙之人，受其貨賂，至有臧錮棄世之徒， 賢曰：有贓賄禁錮之人。余謂棄世者，見棄於世也。 復得顯用；白黑渾淆，淸濁同源，天下讙譁，爲朝結譏。 渾，戶本翻。讙，許元翻。爲，于僞翻。朝，直遙翻。 臣聞師言，上之所取， 師言，衆言也。 財盡則怨，力盡則叛，怨叛之人，不可復使，惟陛下度之！ 復，扶又翻。度，徒洛翻。 上不聽。	1
君不见富家翁，旧时贫贱谁比数。一朝金多结豪贵，万事胜人健如虎。子孙成行满眼前，妻能管弦妾能舞。自矜一身忽如此，却笑傍人独愁苦。东邻少年安所如，席门穷巷出无车。有才不肯学干谒，何用年年空读书。长安少年不少钱，能骑骏马鸣金鞭。五侯相逢大道边，美人弦管争留连。黄金如斗不敢惜，片言如山莫弃捐。安知憔悴读书者，暮宿虚台私自怜。	0
高楼重重闭明月，肠断仙郎隔年别。紫箫横笛寂无声，独向瑶窗坐愁绝。鱼沈雁杳天涯路，始信人间别离苦。恨满牙床翡翠衾，怨折金钗凤皇股。井深辘轳嗟绠短，衣带相思日应缓。将刀斫水水复连，挥刃割情情不断。落红乱逐东流水，一点芳心为君死。妾身愿作巫山云，飞入仙郎梦魂里。	0
汉使却回凭寄语，黄金何日赎蛾眉。君王若问妾颜色，莫道不如宫里时。	0
梵宫默祷托炉烟，火伞愁张六月天。雨倏随车符蚁垤，水分沃野免龟田。已知帘影多琴暇，更与花封结饭缘。坐听四方同润泽，庶几大有特书年。	0
平头四十误儒冠，独立西楼忧万端。两鬓飘萧半华发，羞将勋业镜频看。	0
世事磨砻石退棱，此心何爱复何憎。门因候客时时扫，楼为看山日日登。分粟可留巢树鹤，种蔬堪供在家僧。形容每笑临清镜，相对骎骎作老朋。	0
高人本爱水云乡，揽辔登车未免忙。连岁已陪徐孺子，今年更访贺知章。近家上冢情何限，寻壑经丘兴更长。祇恐便归清禁去，稽山未必得徜徉。	0
循以前琅邪內史王誕爲平南長史。誕說循曰：誕本非戎旅，在此無用； 說，輸芮翻。王氏，江南衣冠稱首，故云本非戎旅。 素爲劉鎭軍所厚，若得北歸，必蒙寄任，公私際會，仰答厚恩。循甚然之。劉裕與循書，令遣吳隱之還，循不從。誕復說循曰： 復，扶又翻。 將軍今留吳公，公私非計。孫伯符豈不欲留華子魚邪？但以一境不容二君耳。於是循遣隱之與誕俱還。 元興元年，桓玄流王誕於嶺南。二年，盧循破廣州，虜吳隱之，誕幷沒於循所。漢獻帝建安四年，華歆以豫章歸孫策；策死，曹操表召歆，孫權遣還許。華，戶化翻。	1
昨过骑驴尉，香深茗一杯。杏寒春且住，芹老燕初来。山自相知甚，仙今安在哉。晚洲分鹭宿，了不受嫌猜。	0
握虎符，持玉节，佩金鱼。三十正当方面，此事世间无。寄语东淮父老，夺我诗书元帅，于汝抑安乎。早早归廊庙，天下尽欢娱。	0
无虑无营得自如，乱红狼籍绿阴初。莫贪视盗诛锄术，轻换齐民种莳书。风物最怜清且好，宾朋那患数斯疏。高谈亹亹还终晷，坐觉庭花影上裾。	0
归童返老超升界，正定威仪勿懈怠。开闭善能若苦勤，奋迅光阴同一泰。	0
西北峨峨叠嶂来，涛奔浪涌势难回。忽临城郭千峰住，下有源泉万斛开。鱼鳖宁容腥沼沚，蛟龙曾是起风雷。平时寂寞何灵响，岁旱方知济物才。	0
轻风透幕罗衾薄，满萼娇红缀小桃。明月对愁萦锦字，断弦空暗紫檀槽。	0
追随从早岁，终始只真情。责善古朋友，恤灾亲弟兄。靡酬亏大义，重聚倘来生。泪尽哭吾父，情伤忽屡倾。	0
妙绝人间独此逢，石龟峰下野桥东。亭亭玉骨冰肌子，栉栉苍髯绿发翁。偃蹇生怀千古意，萧疏元是一家风。何妨少入时人眼，鼎鼐终论第一功。	0
初，尙書武威周毖，城門校尉汝南伍瓊，說董卓矯桓靈之政，擢用天下名士以收衆望，卓從之， 毖，兵媚翻。說，輸芮翻。考異曰：范書云：吏部尙書漢陽周珌侍中汝南伍瓊，袁紀作侍中周毖，今從魏志及英雄記。 命毖瓊與尙書鄭泰長史何顒等沙汰穢惡，顯拔幽滯。於是徵處士荀爽陳紀韓融申屠蟠。 處，昌呂翻。 復就拜爽平原相， 復，扶又翻。 行至宛陵， 宛陵縣屬河南尹，在雒陽東。 遷光祿勳，視事三日，進拜司空。自被徵命及登台司，凡九十三日。又以紀爲五官中郞將，融爲大鴻臚。紀，寔之子；融，韶之子也。爽等皆畏卓之暴，無敢不至。獨申屠蟠得徵書，人勸之行，蟠笑而不答，卓終不能屈，年七十餘，以壽終。卓又以尙書韓馥爲冀州牧，侍中劉岱爲兗州刺史，陳留孔伷爲豫州刺史， 伷，音胄。考異曰：九州春秋作孔胄，今從董卓傳。 東平張邈爲陳留太守，潁川張咨爲南陽太守。卓所親愛，並不處顯職，但將校而已。 將校，謂中郞將校尉。處，昌呂翻。	1
漫漫东牖白，开帷纳晨光。欠伸推夜枕，叩齿披朝裳。瓦盎汲石泉，漱濯齿颊凉。维兹孟夏初，宿雨清高堂。栖鸟起且啅，露莺鸣更藏。悠悠晓花殷，落落古柳苍。西舍初鸣春，东邻出求粮。客马已别枥，商车欲踰冈。羲和一扬辉，群动皆扰攘。有生无不求，谁得偃于床。人生但如此，勤苦亦可伤。况我病倦翮，飘飘信风翔。永怀中林士，栖志烟霞乡。愿言寄旅迹，相托以徜徉。	0
适自相遭各有时，莫悲团扇与秋辞。班姬不死天无准，定悔当时作许悲。	0
醉中别大梁，西归胃水阳。飘然何所似，浮云辞帝乡。归来惊岁晏，怅然增浩叹。景短倏云暝，夜寒难至旦。指酒雪花飞，早梅思南枝。碧落周星纪，青阳换岁时。双鱼忽得书，云已外华籍。金骨俄轻举，玉霄仍近密，小谏官职清，大才文翰逸。献纳有嘉谋，英豪伸壮图。万乘是知己，三公骇奇士。严吴侍从臣，元白才名子。挥毫烂彩霞，逸性飞湍水。不日演丝纶，鳌宫承帝旨。伊余重交结，白日贯精诚。黄金一诺重，鸿毛万事轻。微尘弹作冠，清泉涤吾缨。思佩朝天箓，相将升太清。	0
乍暖还轻冷。风雨晚来方定。庭轩寂寞近清明，残花中酒，又是去年病。楼头画角风吹醒。入夜重门静。那堪更被明月，隔墙送过秋千影。	0
烟雨平湖短棹归，清秋休作楚词悲。关心千里莼鲈兴，转眼一年橘柚时。好景何妨閒处得，胜怀应少俗人知。相过拊掌有奇事，添得锦囊无数诗。	0
晚风寂寂树阴阴，松不悲鸣竹不吟。只有清泉逢白石，向人刺口说山林。	0
雪爪星眸世所稀，摩天专待振毛衣。虞人莫谩张罗网，未肯平原浅草飞。	0
何止超前代，功隆道更尊。几同造区夏，还复外乾坤。黄屋尧年度，青山禹穴昏。遗民犹望幸，泪血洒中原。	0
雪棹殷勤泛剡溪，吟香为拂案头埃。老躯久已乞骸去，瘦骨应难入画来。但愿东皇怜病瘦，早从西华觅云台。当年自是渠无分，明主何曾弃不才。	0
姑射丰标惯野塘，不虞水部入佳章。雪边未了孤山约，尽有春风一面妆。	0
孝感柔强敌，和盟定一朝。龙輴来瀚海，鹤驾返神霄。歌吹仍祠禹，羹墙若见尧。稽山同峻极，从此百神朝。	0
深闺渐老大，始学谢娘诗。描笔题成句，良人事作师。白头惭卓女，团扇愧班姬。岂敢传千载，聊将遣一时。	0
俗士不闻道，利欲熏其心。阳浮外酬酢，中有机阱深。宛陵有君子，殊不同今人。矫矫鹓鹭姿，入俗不受尘。挹之淡于水，即之暖如春。笔端奏金石，妙处无新陈。念我久顿挫，晚岁乘朱轮。烹鲜易以扰，御黠难使驯。赖有贤贰车，一心同抚循。遂于吏事外，拂拭绿绮琴。为我肯属耳，领会山水音。持此定交契，愈久情愈亲。东风二月初，梅花照溪津。语别一杯酒，莫辞十分斟。聚散亦常事，岂必含酸辛。重念发种种，不禁忧患侵。君今入观阙，我亦返山林。行藏异涂辙，何日再盍簪。所蕴勿卷怀，朝廷须世臣。	0
花气蒸浓古鼎烟。水沈春透露华鲜。心清无暇数龙涎。乞与病夫僧帐座，不妨公子醉茵眠。普熏三界扫腥膻。	0
毛羽人将鹤品流，斜阳高处自迟留。人言杀尔三年旱，应是巢成更不忧。	0
客在关西春暮夜，还同江外已清明。三更独立看花月，惟欠子规啼一声。	0
咸熙元年甲申二六四是年五月，始改元咸熙，此猶是景元五年。	1
天造慈湖迥出尘，无冬无夏只长春。四山桃李围新锦，一邑风光让绝伦。涧水檐傍谈妙理，山禽柳外说天真。杏坛无限难传意，付与凭栏寓目人。	0
曲里犹龙族，西京尚主侯。勋华传旧钺，名理寄虚舟。得疾真无妄，观生遂若休。偏嗟荀令沼，回作逝川流。	0
超世犹存救世心，深山相遇不知名。岩前时得丹砂粒，云里尝闻玉杵声。汩汩流光愁易促，冥冥浊劫苦难清。如何为我开灵鼎，遍使苍生病骨轻。	0
乃翁詈贼气如虹，千载衣冠起懦庸。双庙已应同卞壸，佳儿今喜见甄逢。传邮赠我凌云句，断简知君学古胸。忠孝可全须力勉，策勋宁复羡侯封。	0
河東太守王邑被徵， 被，皮義翻。 郡掾衞固及中郞將范先等詣司隸校尉鍾繇，請留之。 掾，俞絹翻。 繇不許。固等外以請邑爲名，而內實與高幹通謀。曹操謂荀彧曰：關西諸將，外服內貳，張晟寇亂殽澠，南通劉表，固等因之，將爲深害。當今河東，天下之要地也， 高幹據幷州，馬騰韓遂等據關中，往來交通，皆由河東，故曰要地。 君爲我舉賢才以鎭之。 爲，于僞翻。 彧曰：西平太守京兆杜畿， 漢末分金城置西平郡。 勇足以當難， 難，乃旦翻；下同。 智足以應變。操乃以畿爲河東太守。鍾繇促王邑交符， 交郡符也。 邑佩印綬，徑從河北詣許自歸。 河北縣，屬河東郡。宋白曰：陝州平陸縣，本漢大陽縣地，後漢改爲河北縣。	1
新岁凝严过旧冬，微和初扇八州同。固知使者获五福，应念天民先四穷。政召嘉祥平地雪，诗腾光怪亘天虹。祝公相业追元祐，二虏来王九扈丰。	0
明府学既优，所闻今得施。四境已澄清，还以书自怡。西斋几黄卷，治原俱在兹。	0
戊子，特進武承嗣春官尙書武三思並同鳳閣鸞臺三品。	1
漪漪细浪生蒲叶，剪剪轻风破柳芽。不饮恐孤今日社，强随儿女插桃花。	0
仙骨珊珊瘦怯风，缡褷晴晒石桥东。丹砂灵圃何缘觅，华表荒城半已空。羽化定教随子晋，舞衣久不悦羊公。听他盍旦鸣相乐，自此朝阳凤在桐。	0
夜火虽中气未清，箑频□倦若为情。峰云不动林烟热，正为蜩螗作沸羹。	0
天目山房，洪崖老仙，亲授一灯。自檄草参筹，宾筵领袖，鼎梅助味，省闼权衡。华国文章，立朝风力，犹有老成人典刑。如公样，盍夜趋宣室，昼对延英。乘轺惠我湘民。作翼轸中间一福星。正千艘漕玉，张颐西峤，单车把绣，将指南闽。过阙留中，历阶而上，方值汉朝更化新。南中事，若君王问及，老弗能胜。	0
细桨轻船卖石归，酒痕狼籍遍苔衣。攻车战舰繁如织，不肯回头问是非。	0
壬寅，大赦，改元。	1
周儀同三司齊軌謂御正中大夫薛善曰： 五代志：御正中大夫，屬大冢宰，五命。 軍國之政，當歸天子，何得猶在權門！善以吿晉公護，護殺之，以善爲中外府司馬。 中外府，都督中外諸軍事府。	1
九衢车马传佳句，万户莺花接胜游。	0
索居独寡欢，巾车入城闉。亲旧久不见，一见交相欣。挽衣招我饮，惟恐我出门。不招我亦往，不留我亦存。殷勤复如许，不住我岂真。是时梅始花，吹香落金尊。酒冽肴果富，咀啜俱芳珍。丞相我知己，太守吾故人。言非汰尘杂，尘杂不入言。初谈圣贤髓，终谈天地根。而况衔杯酒，不乐复何云。	0
余见僧繇性希奇，巧妙间生梁朝时。道子飘然为殊特，二公善绘手毫挥。逞画图真意气异，龙行鬼走神巍巍。饶邈虚空写尘迹，无因画得志公师。	0
簿书丛里过春风，酒圣时时且复中。红烛照庭嘶騕袅，黄鸡催晓唱玲珑。老来渐减金钗兴，醉后空惊玉箸工。月未上时应早散，免教壑谷问吾公。	0
县庭无事似山斋，满砌青青旋长苔。闲抚素琴曹吏散，自烹新茗海僧来。买将病鹤劳心养，移得闲花用意栽。几度访君留我醉，瓮香皆值酒新开。	0
芳气霏微，薄衣料峭。何人正倚桃花笑。流红不出武陵溪，这回空与春风到。尊俎全稀，风情终较。安仁老也谁知道。碧云无信失秦楼，旧时明月犹相照。	0
念我答飒久，区区劳此生。借屋就瞿昙，长湖绕厢潆。未了文字债，截蒲坐纵横。天公喜相我，贶以秋风清。他年载兼两，策勋首短檠。饥吟愧峨冠，谁知此心倾。	0
夏，四月，立皇子保爲吉王，傑爲壽王，倚爲睦王。	1
落雁横空，乱鸦投树，孤村暮烟。有渔翁拖网，牧儿戴笠，行从水畔，唱过山前。雨阁还垂，云低欲堕，何处行人唤渡船。萧萧处，更柴门草店，竹外松边。凄然。倚马停鞭。叹客袂征衫岁月迁。既不缘富贵，功名系绊，非因妻子，田宅萦牵。只有寸心，难忘斯世，磊块轮囷知者天。愁无奈，且三杯浊酒，一枕酣眠。	0
顺谀要领绝，书罢付函封。隶子方求益，君非卖菜佣。	0
皇帝斋心洁素诚，自朝真祖报升平。华山秋草多归马，沧海寒波绝洗兵。银箭水残河势断，玉炉烟尽日华生。千官整肃三天夜，剑佩初闻入太清。	0
初，義武節度使兼中書令王處直未有子，妖人李應之得小兒劉雲郞於陘邑， 陘邑本前漢苦陘縣，後漢改曰漢昌，曹魏改曰魏昌，隋改曰隋昌，唐武德四年改曰唐昌，天寶元年改曰陘邑，屬定州。妖，一遙翻。陘，音刑。 以遺處直曰：是兒有貴相。使養爲子，名之曰都。及壯，便佞多詐， 遺，唯季翻。相，息亮翻。便，毗連翻。 處直愛之，置新軍，使典之。處直有孼子郁，無寵，奔晉，晉王克用以女妻之， 庶子爲�。妻，七細翻。 累遷至新州團練使。餘子皆幼；處直以都爲節度副大使，欲以爲嗣。	1
一夜飞霜点绿苔，晓庭黄叶扫成堆。檐间翠樾彫疏尽，却放墙东好月来。	0
冬，十月，漢主淵復遣楚王聰王彌始安王曜汝陰王景帥精騎五萬寇洛陽， 復，扶又翻。帥，讀曰率。騎，奇寄翻。 大司空鴈門剛穆公呼延翼帥步卒繼之。 北狄傳，匈奴四姓，有呼延氏卜氏蘭氏喬氏，而呼延氏最貴。 丙辰，聰等至宜陽。朝廷以漢兵新敗，不意其復至，大懼。辛酉，聰屯西明門。 西明門，洛城西面南頭第二門也。 北宮純等夜帥勇士千餘人出攻漢壁，斬其征虜將軍呼延顥。壬戌，聰南屯洛水。 洛水，過洛城南。 乙丑，呼延翼爲其下所殺，其衆自大陽潰歸。淵敕聰等還師；聰表稱晉兵微弱，不可以翼顥死故還師，固請留攻洛陽，淵許之。太傅越嬰城自守。戊寅，聰親祈嵩山， 嵩山，在河南陽城縣。 留平晉將軍安陽哀王厲冠軍將軍呼延朗督攝留軍； 冠，古玩翻。 太傅參軍孫詢說越乘虛出擊朗，斬之， 說，輸芮翻。 厲赴水死。王彌謂聰曰：   今軍旣失利，洛陽守備猶固，運車在陝，糧食不支數日。 聰自宜陽而東，又南進，屯于洛水，旣爲晉所敗，運車在陝，糧道隔絕。陝，失冉翻。 殿下不如與龍驤還平陽， 淵以族子曜爲龍驤大將軍。驤，思將翻。 裹糧發卒，更爲後舉；下官亦收兵穀，待命於兗豫，不亦可乎！聰自以請留，未敢還。宣于脩之言於淵曰：歲在辛未，乃得洛陽。今晉氣猶盛，大軍不歸，必敗。淵乃召聰等還。	1
壬寅，魏主北巡；癸卯，濟河；三月壬申，至平城。 考異曰：魏帝紀作閏月。按魏閏二月，齊曆之三月也。 使羣臣更論遷都利害，各言其志。燕州刺史穆羆曰： 魏營洛，以洛爲司州，改平城之司州爲恆州，分恆州東部置燕州，治昌平。 今四方未定，未宜遷都。且征伐無馬，將何以克？帝曰：廐牧   在代，何患無馬！今代在恆山之北，九州之外，非帝王之都也。 恆，戶登翻。 尙書于果曰：臣非以代地爲勝伊洛之美也。但自先帝以來，久居於此，百姓安之；一旦南遷，衆情不樂。 樂，音洛。 平陽公丕曰：遷都大事，當訊之卜筮。帝曰：昔周召聖賢，乃能卜宅。 書洛誥曰：召公旣相宅，周公往營成周。傅來告卜曰：我卜河朔黎水，我又卜澗水東瀍水西，惟洛食。我又卜瀍水東，亦惟洛食。 今無其人，卜之何益！且卜以決疑，不疑何卜！ 左傳載鬭廉之言。 黃帝卜而龜焦，天老曰吉，黃帝從之。 杜預曰：龜焦，兆不成也。字書釋灼龜不兆爲焦。 然則至人之知未然，審於龜矣。王者以四海爲家，或南或北，何常之有！朕之遠祖，世居北荒。平文皇帝始都東木根山。 拓跋鬱律諡平文皇帝。晉明帝大寧二年，通鑑書惠帝賀傉徙居東木根山。 昭成皇帝更營盛樂， 拓跋什翼犍諡昭成皇帝。通鑑：晉成帝咸康元年，烈帝翳槐城盛樂。次年，昭成嗣國，咸康七年，築盛樂新城。更，工衡翻。 道武皇帝遷于平城。 晉安帝隆安二年，道武帝遷都平城。 朕幸屬勝殘之運， 論語，孔子曰：善人爲邦百年，亦可以勝殘去殺矣。朱元晦曰：勝殘，謂化善人不爲惡也。屬，之欲翻，會也。勝，音升。 而獨 章：十二行本作何爲獨三字；乙十一行本同；孔本同。 不得遷乎！羣臣不敢復言。 復，扶又翻。 羆，壽之孫； 穆壽事魏太武帝。 果，烈之弟也。癸酉，魏主臨朝堂，部分遷留。 分，扶問翻。	1
管乐久寥阔，兴王一士多。平生自龙虎，功业在山河。公子悲黄犬，骚人赴汨罗。当年阅川恨，流落复如何。	0
滔滔逝者若斯夫，不有耆儒孰共扶。昭揭五条皆远道，由来一本不殊途。圣贤奥义难穷尽，老笔名言妙写模。我欲研朱同点易，先生肯位此中无。	0
偶别霜城陋，来蒙玉案登。清香侵砚水，寒影伴书灯。见我粲如笑，赠人慵未能。将何伴高洁，清晓诵黄庭。	0
吾少莫与合，爱我君为最。君名高山岳，嵑?嵩与泰。低心收憃友，似不让尘?。又如沧江水，不逆沟畎浍。君身揭日月，遇辄破氛霭。我材特穷空，无用补仓廥。谓宜从君久，垢污得洮汰。人生不可必，所愿每颠沛。乖离五年馀，牢落千里外。投身落俗阱，薄宦自钳釱。平居每自守，高论从谁丐。摇摇西南心，梦想与君会。思君挟奇璞，愿售无良侩。穷阎抱幽忧，凶祸费禳禬。州穷吉士少，谁可婿诸妹。仍闻病连月，医药谁可赖。家贫奉养狭，谁与通货贝。诗人刺曹公，贤者荷戈祋。奈何遭平时，德泽盛汪濊。鸾凤鸣且下，万羽来翙翙。呦呦林间鹿，争出噬苹藾。乃令高世士，动辄遭狼狈。人事既难了，天理尤茫昧。圣贤多如此，自古云无奈。周人贵妇女，扁鹊名医滞。今世无常势，趋舍唯利害。而君信斯道，不闵身穷泰。弃捐人间乐，濯耳受天籁。谅知安肥甘，未肯顾糠糩。龙螭虽蟠屈，不慕蛇蝉蜕。令人重感奋，意勇忘身蕞。何由日亲灸，病体同砭艾。功名未云合，岁月尤须愒。怀思切劘效，中夜泪霶霈。君尝许过我，早晚治车轪。山溪虽峻恶，高眺发蒙?。峰峦碧参差，木树青晻蔼。桐江路尤驶，飞桨下鸣濑。鱼村指暮火，酒舍瞻晨旆。清醪足消忧，玉鲫行可脍。行行愿无留，日夕伫倾盖。会将见颜色，不复谋蓍蔡。延陵古君子，议乐耻言郐。细事岂足论，故欲论其大。披披发鞬櫜，懔懔见戈锐。探深犯严壁，破惑翻强旝。离行步荃兰，偶坐阴松桧。宵床连衾帱，昼食共粗粝。兹欢何时合，清瘦见衣带。作诗寄微诚，诚语无綵绘。	0
晟自咸陽結陳而行， 結陳而行，以防李懷光追掩。陳，讀曰陣。 歸東渭橋。時鄜坊節度使李建徽神策行營節度使楊惠元猶與懷光聯營，陸贄復上奏曰：懷光當管師徒， 鄜，音膚。使，疏吏翻。復，扶又翻。上，時掌翻。當管，猶言見管也。 足以獨制兇寇，逗留未進，抑有他由。所患太強，不資傍助。比者又遣李晟李建徽楊惠元三節度之衆附麗其營， 比，毗至翻，近也。 無益成功，   祗足生事。何則？四軍接壘，羣帥異心， 李晟李建徽楊惠元之軍及李懷光之軍爲四軍。帥，所類翻。 論勢力則懸絕高卑， 言懷光之軍最強，懷光之官最高，相去懸絕。 據職名則不相統屬。 言懷光晟建徽惠元四人並爲節度使，各總一軍，不相統屬。 懷光輕晟等兵微位下而忿其制不從心，晟等疑懷光養寇蓄姦而怨其事多陵己；端居則互防飛謗，欲戰則遞恐分功，齟齬不和， 齟，壯所翻。齬，偶許翻。 嫌釁遂構，俾之同處，必不兩全。 處，昌呂翻。 強者惡積而後亡，弱者勢危而先覆， 陸贄言李懷光李建徽楊惠元之禍敗，如燭照龜卜。 覆亡之禍，翹足可期！ 人立而翹一足則不能久。翹足可期者，言禍來之速也。 舊寇未平，新患方起，憂歎所切，實堪疚心！ 疚，病也。 太上消慝於未萌， 太上，猶言極上也。慝，惡也。 其次救失於始兆，況乎事情已露，禍難垂成， 難，乃旦翻。 委而不謀，何以寧亂！李晟見機慮變，先請移軍， 章：十二行本軍下有就東二字；乙十一行本同；張校同，云無註本亦無。 建徽惠元勢轉孤弱，爲其呑噬，理在必然， 晟，成正翻。噬，時制翻，啗也。 他日雖有良圖，亦恐不能自拔；拯其危急，唯在此時。 拯，救也。 今因李晟願行，便遣合軍同往，託言晟兵素少， 少，詩紹翻。 慮爲賊泚所邀，藉此兩軍迭爲掎角， 泚，且禮翻。掎，居蟻翻。 仍先諭旨，密使促裝，詔書至營，卽日進路，懷光意雖不欲，然亦計無所施。是謂先人有奪人之心， 左傳趙宣子之言。先，悉薦翻。 疾雷不及掩耳者也。 淮南子之言。 解鬭不可以不離，救焚不可以不疾，理盡於此，惟陛下圖之。上曰：卿所料極善。然李晟移軍，懷光不免悵望， 悵，丑亮翻，怨也。 若更遣建徽   惠元就東， 謂自咸陽東就李晟也。 恐因此生辭， 生辭，猶今人言生言語也。 轉難調息， 調息，猶今人言調停也。 且更俟旬時。 旬時，猶言旬日也。	1
初，燕燕郡太守高湖奔魏， 事見一百一十一卷晉安帝隆安三年。燕，因肩翻。 其子謐爲侍御史， 考   異曰：李百藥北齊書作諡。北史作謐，今從之。 坐法徙懷朔鎭，世居北邊，遂習鮮卑之俗。謐孫歡，沈深有大志， 沈，持林翻。 家貧，執役在平城，富人婁氏女見而奇之，遂嫁焉。始有馬，得給鎭爲函使， 凡書表皆函封，函使者，使奉函詣京師也。使，疏吏翻。 至洛陽，見張彝之死，還家，傾貲以結客。或問其故，歡曰：宿衞相帥焚大臣之第， 帥，讀曰率。考異曰：北齊書云領軍張彝。按彝未嘗爲領軍，故但云大臣。 朝廷懼其亂而不問，爲政如此，事可知矣，財物豈可常守邪！歡與懷朔省事雲中司馬子如 省事，鎭吏也。省，悉景翻。 秀容劉貴 魏太宗永興二年，置秀容郡及秀容縣；世祖眞君七年置肆州，秀容郡屬焉。 中山賈顯智戶曹史咸陽孫騰外兵史懷朔侯景 史，亦吏職也。 獄掾善無尉景 善無縣，前漢屬鴈門郡，後漢屬定襄郡。拓跋氏置善無郡，屬恆州。李延壽曰：秦漢置尉候官，景之先有居此職者，因氏焉。 廣寧蔡儁 廣寧郡，魏收志屬朔州，隋幷入朔州善陽縣。 特相友善，並以任俠雄於鄕里。 高歡事始此。	1
周郎爱晚菘，对客蒙称赏。今晨喜荐新，小嚼冰霜响。	0
柳七葬淮头，营妓岁沥酒。不知花翁坟，有人擘纸否。	0
秋水平，黄叶晚，落日渡头云散。抬朱箔，挂金钩，暮潮人倚楼。欢娱地，思前事，歌罢不胜沉醉。消息远，梦魂狂，酒醒空断肠。	0
青牛人去几多年，此道分明在目前。愿识目前真的处，一堂风冷月婵娟。	0
晴郊漠漠翠烟浮，乘兴閒登枣下骝。风色斗回成凛冽，却添貂帽拥驼裘。	0
游轮走朱盖飞碧，路如羊肠山虎脊。奇观多似九牛毛，尘服轻于一狐腋。禅房借枕空函丈，野磴榰筇座盈尺。阴崖日淡春杲杲，老树风悲秋索索。丈人适意屡倾盖，舍者忘形或争席。已浇茗盌揽文字，不捉冰纨冻絺绤。饮中得仙思季真，方外分曹笑无奕。棋锋未接已争遁，笔阵将收犹请益。一生苦心太多事，半日闲身要投隙。急呼隔水破烟艇，更着穿云蹑山屐。晴峦阴障浅深画，断渚连洲耦奇画。愚公百念久灰冷，妄境多岐自冰释。闭门终欲老石经，煮鼎无心转金液。舁篮二子已能步，对影三人不邀客。蝇头比富五顷田，蜗角犹宽一区宅。饱谙世态罢整冠，脱略尘缘等遗舄。已甘流落卧深林，肯作纷纭踏长陌。紫阳峨峨百步近，白水粼粼一溪隔。床头吟蛩已催候，枝上鸣蜩行削迹。相期日日晓脂车，去待山头霜月白。	0
七榜御前搜俊造，商州终未识迁莺。可怜白屋孤寒士，更住深山寂寞城。独跨蹇驴云外去，仍携稚子雪中行。散官不敢将书荐，空解吟诗说姓名。	0
王崇武標點容肇祖聶崇岐覆校	1
白首萧条居汉浦，清吟编集号檀溪。有人收拾应如玉，无主知音只似泥。入理半同黄叶句，遣怀多拟碧云题。犹能为我相思在，千里封来梦泽西。	0
悠悠风物四时新，苒苒山屏万古春。多少江山人不看，却来江上看行人。	0
山川司马游曾惯，湖海元龙气更豪。诗眼具时穿月胁，琴声妙处写云和。夫君只手兼双美，举世何人赏此高。料得送穷文已办，雪霜应柰岁寒柯。	0
穹窿右俛眉，天平左垂鬓。吴人宅沮洳，兹山抑其镇。?起为表著，突兀数寻仞。樛松颇坚瘦，立石乃荣润。兼有千里陂，杳霭来远韵。宜乎登椒丘，摆落思奋迅。吴主未亡时，绝色馆孤峻。歌声妙欸乃，俎品穷蛤蜃。援琴固停晷，解甲仍转瞬。终归寂寞人，破釜煮枯堇。陈迹不足吊，新缔何劳问。三年姑苏驿，空望此塔近。适当熟食节，煖气无已吝。豪风增春愁，异雪损花信。聊以壮游衍，归受儿女冁。	0
独夜长城下，孤吟近北辰。半天初去雁，穷碛远来人。月黯氛埃积，风膻帐幕邻。惟闻防虏寇，不语暗伤神。	0
春至林木变，洞房夕含清。单居谁能裁，好鸟对我鸣。良人久燕赵，新爱移平生。别时双鸳绮，留此千恨情。碧草生旧迹，绿琴歇芳声。思将魂梦欢，反侧寐不成。揽衣迷所次，起望空前庭。孤影中自恻，不知双涕零。	0
谁穿空翠开蜂房，尺栏寸径一肘墙。主人官闲若避俗，北窗高卧追羲皇。客来初骑果下马，侧身却转花边廊。新成桃李碍倚杖，旋彻户牖留飞觞。欲眠姑去甘昼寂，不醉无归拚夜长。使君早有冲天志，略展风翰无地试。已知齐物观世间，小卜一枝聊自戏。坐中香穗乱云影，睡起花甘搅禅味。鸡虫得失何足论，鹏鴳升沉了无意。昔人掩鼻恐不免，天与公才那可置。清霜万里看横秋，莫作南柯始封计。	0
胜游出林杪，参天仅一分。从君如附骥，顾我愿为云。野色连空碧，幽香袭露薰。耦耕当卜此，横笛夜相闻。	0
是歲，秦益州刺史王統攻隴西鮮卑乞伏司繁於度堅山，司繁帥騎三萬拒統于苑川。統潛襲度堅山， 乞伏氏先自漠北南出屯高平川，又自高平西南遷麥田山，司繁又自麥田遷于度堅山。水經註：苑川在天水勇士縣界。杜佑曰：在蘭州五泉縣界。以下文乞伏吐雷爲勇士護軍觀之，則水經註爲是。 司繁部落五萬餘皆   降於統；其衆聞妻子已降秦，不戰而潰。司繁無所歸，亦詣統降。 降，戶江翻。 秦王堅以司繁爲南單于，留之長安；以司繁從叔吐雷爲勇士護軍， 勇士，漢縣，晉省。此因漢縣名而置護軍。 撫其部衆。 爲後乞伏步頽以鮮卑叛秦張本。	1
分荆州江州八郡爲湘州。 晉志：帝分荆州之衡陽長沙湘東零陵邵陽桂陽及廣州之始安始興臨賀九郡，置湘州。帝紀曰：分荆江八郡爲湘州。紀志自相抵牾。此從紀。沈約亦曰：分荆州之長沙衡陽湘東邵陵零陵營陽建昌，江州之桂陽八郡，立湘州。	1
松竹回环十里阴，一声啼鸟觉山深。道人睡足北窗下，一榻清风直万金。	0
暮春栏槛有佳期，公子开颜乍拆时。翠幄密笼莺未识，好香难掩蝶先知。愿陪妓女争调乐，欲赏宾朋预课诗。只恐却随云雨去，隔年还是动相思。	0
花明月暗笼轻雾，今宵好向郎边去。刬袜步香阶，手提金缕鞋。画堂南畔见，一晌偎人颤。好为出来难，教君恣意怜。	0
百泉冻皆咽，我吟寒更切。半夜倚乔松，不觉满衣雪。竹竿有甘苦，我爱抱苦节。鸟声有悲欢，我爱口流血。潘生若解吟，更早生白发。	0
劉裕遣使求和於秦， 使，疏吏翻。 且求南鄕等諸郡，秦王興許之。羣臣咸以爲不可，興曰：天下之善一也。劉裕拔起細微，能誅討桓玄，興復晉室，內釐庶政，外脩封疆，吾何惜數郡，不以成其美乎！遂割南鄕順陽新野舞陰等十二郡歸于晉。 隆安二年，淮漢以北多降於   秦，此十二郡蓋皆在漢北。漢建安中，割南陽右壤爲南鄕郡；晉立順陽郡，以南鄕爲縣，蓋其後復分立郡也。按晉南鄕郡，秦漢陰縣及酇縣之地，今爲光化軍。舞陰縣屬南陽郡，未知立郡之始。	1
长安寺里多时住，虽守卑官不苦贫。作活每常嫌费力，移居祗是贵容身。初开井浅偏宜树，渐觉街闲省踏尘。更喜往还相去近，门前减却送书人。	0
欲向幽偏适，还从绝地移。秦官鼎食贵，尧世土阶卑。戟户槐阴满，书窗竹叶垂。才分午夜漏，遥隔万年枝。北阙深恩在，东林远梦知。日斜门掩映，山远树参差。论道齐鸳翼，题诗忆凤池。从公亦何幸，长与佩声随。	0
岐王欲取靈州以處劉知俊， 處，昌呂翻。 且以爲牧馬之地，使知俊自將兵攻之。朔方節度   使韓遜吿急； 章：十二行本告上有遣使二字；乙十一行本同；孔本同；張校同；退齋校同。 詔鎭國節度使康懷貞感化節度使寇彥卿將兵攻邠寧以救之。懷貞等所向皆捷，克寧衍二州，拔慶州南城，刺史李彥廣出降。 寧慶衍三州皆靜難軍巡屬，岐地也。周顯德五年廢衍州爲定平鎭，隸汾州。九域志：熙寧五年以汾州定平縣隸涇州，在州南六十里。 遊兵侵掠至涇州之境，劉知俊聞之，十二月，己丑，解靈州圍，引兵還。帝急召懷貞等還，遣兵迎援於三原靑谷；懷貞等還，至三水， 三水，漢古縣，唐屬邠州。九域志：在州東北六十里。 知俊遣兵據險邀之， 薛史曰：知俊邀擊懷貞等於邠州長城嶺。 左龍驤軍使壽張王彥章力戰， 五代會要曰：開平元年改左右親隨軍將馬軍爲左右龍驤軍。 懷貞等乃得過。懷貞與裨將李德遇許從實王審權分道而行，皆與援兵不相値，至昇平， 唐天寶十二載分宜君置昇平縣，屬坊州。 劉知俊伏兵山口，懷貞大敗，僅以身免，德遇等軍皆沒。岐王以知俊爲彰義節度使，鎭涇州。	1
镜悲鸾独舞，射感雉双飞。早认色空是，晚知婚宦非。	0
祆氛不起瑞烟轻，端拱垂衣日月明。传事四方无外役，茅茨深处土阶平。	0
初，燕昭成帝奔高麗， 見一百二十三卷宋文帝元嘉十三年。麗，力知翻。 使其族人馮業以三百人浮海奔宋，因留新會。 晉恭帝元熙二年，分南海郡立新會郡；隋唐爲新會縣，屬廣州。九域志：新會縣在廣州之西南三百三十里。 自業至孫融，世爲羅州刺史， 五代志：高涼郡石龍縣舊置羅州。我朝爲化州治所。 融子寶爲高涼太守。 高涼縣，漢屬合浦郡；獻帝建安二十二年，吳分立高涼郡，梁置高州。 高涼洗氏， 洗，音銑；丁度集韻：姺，國名，或作䢾；姓氏韻纂又音綿。考異曰：典略作沈氏。今從隋書。 世爲蠻酋， 酋，慈秋翻。 部落十餘萬家，有女，多籌略，善用兵，諸洞皆服其信義；融聘以爲寶婦。融雖累世爲方伯，非其   土人，號令不行；洗氏約束本宗，使從民禮，每與寶參決辭訟，首領有犯，雖親戚無所縱舍， 舍，讀曰捨。 由是馮氏始得行其政。	1
鸾凤初成匹。想桃源、刘郎仙女，新欢稠密。昨夜文星从天降，孕作非凡器质。却正属、梅黄时日。三九良辰佳气蔼，听重重相贺欢声溢。又复见，嘉宾集。满堂笑语罗筵席。道称觞、宴你双庆，有谁能及。好事鼎来惬人意，看看功名在即。况先得、凤楼消息。祈遂与君偕老愿，劝樽前且饮长生液。增福寿，至千□。	0
魏東平王道符反於長安，殺副將駙馬都尉萬古眞等， 副將，副鎭將也。將，卽亮翻；下同。 丙午，司空和其奴等將殿中兵討之。丁未，道符司馬段太陽攻道符，斬之；以安西將軍陸眞爲長安鎭將以撫之。道符，翰之子也。 秦王翰死於正平宗愛之禍。	1
平生最受鲁公知，手简才翁语极悲。海内奇才都有几，世间瑞物不多时。君归上界骑麟去，客过新陵下马谁。笔秃无花衰久矣，可堪拂拭作铭诗。	0
臣光曰：臣聞衣人之衣者懷人之憂，食人之食者死人之事。 史記載淮陰侯答蒯徹之言。衣人之衣，於旣翻。 二謝兄弟，比肩貴近，安享榮祿，危不預知；爲臣如此，可謂忠乎！   世多有如此而得名者。	1
日照锦城头，朝光散花楼。金窗夹绣户，珠箔悬银钩。飞梯绿云中，极目散我忧。暮雨向三峡，春江绕双流。今来一登望，如上九天游。	0
为郎须塞诏，当路亦驱驱。贵不因人得，清还似句无。烧烟连野白，山药拶阶枯。想得徵黄诏，如今已在途。	0
交说纷纷不惮烦，要公小驻北归辕。三休恐负名亭意，二去吾宁顾子言。快指柴桑还我里，遥瞻神虎到君门。画图史笔俱张大，又得杨家一巨源。	0
健论开仍阖，清规高更寒。抗章胡未报，忧世可能宽。收用今宁晚，飞鶱尚会看。自怜千虑短，所愿一枝安。	0
日月换飞涧，风雨老孤松。千岩万壑秋重，白气接长空。一笑掀髯徐起，苍佩腰间相照，犹自涌晴虹。桑海几番覆，人尚醉春风。横白石，结绿绮，送飞鸿。十年梦事消歇，长剑吼青龙。却笑人间多事，一壳蜗涎光景，颠倒死英雄。云日空濛里，玉鹤任西东。	0
飞腾自在莫教赊，坎女离男共一家。无碍逍遥通智慧，将求利乐勿须誇。灵根就看和春雪，神室之中有绛砂。彼是彼非堪可重，常娥倚树笑唅呀。	0
朝耕草茫茫，暮耕水潏潏。朝耕及露下，暮耕连月出。自无一毛利，主有千箱实。睆彼天上星，空名岂余匹。	0
夏，四月， 章：甲十六行本月下有癸亥二字；乙十一行本同；退齋校同。 樂成靖王黨薨。子哀王崇立，尋死，無子，國除。	1
金英繁乱拂阑香，明府辞官酒满缸。还有玉楼轻薄女，笑他寒燕一双双。	0
如画群峰从复横，孤烟收尽片云轻。天容常带秋容净，万里碧天新雨晴。	0
返葬金符守，同归石窌妻。卷衣悲画翟，持翣待鸣鸡。容卫都人惨，山川驷马嘶。犹闻陇上客，相对哭征西。	0
君寄长安久，耻不还故乡。我别长安去，切在慰高堂。不意与离恨，泉下亦难忘。	0
簿领日沈迷，从容乐事稀。宾朋幸相值，樽酒不须违。惨澹愁云积，参差远树微。淹留勿轻散，待取雪花飞。	0
咿喔邻鸡夜向阑，晓风骄挟晓霜寒。吹灯强取残书读，拨火重寻远信看。绿蚁已应浮腊瓮，青丝行复送春盘。旅怀欲倩高鸿寄，凭仗新诗付笔端。	0
葳蕤苍梧凤，嘹唳白露蝉。羽翰本非匹，结交何独全。昔君事胡马，余得奉戎旃。携手向沙塞，关河缅幽燕。芳岁几阳止，白日屡徂迁。功业云台薄，平生玉佩捐。叹此南归日，犹闻北戍边。代水不可涉，巴江亦潺湲。揽衣度函谷，衔涕望秦川。蜀门自兹始，云山方浩然。	0
己未，地震。	1
猛虎伏尺草，虽藏难蔽身。有如张公子，肮脏在风尘。岂无横腰剑，屈彼淮阴人。击筑向北燕，燕歌易水滨。归来泰山上，当与尔为邻。	0
昔与先君子，同时宰建溪。晚看康乐凤，亦割武城鸡。幼嗣莱妻立，新阡乐令遗。伤心埋玉早，□□远难携。	0
铜街陌柳条条翠，金谷园花片片燃。	0
岁晚沧洲筑草堂，却将逢掖换轩裳。市朝共叹凤高翥，世俗或疑麟不祥。童子举扶犹忼慨，门人要绖各凄凉。衰残无复相镌切，遗墨常留几案傍。	0
隐咏不誇俗，问禅徒净居。翻将白云字，寄向青莲书。拟古投松坐，就明开纸疏。昭昭南山景，独与心相如。	0
匏大从来速售难，依人高戴误儒冠。江南又客诸侯去，梅子愁人四月寒。半世光阴旋蚁磨，百年举子上鱼竿。世间多少不平事，盍向庐山静处看。	0
天付风流。相时宜称，著处清幽。雪月光中，烟溪影里，松竹梢头。却憎吹笛高楼。一夜里、教人鬓秋。不道明朝，半随风远，半逐波浮。	0
上甚懼，與魏書曰：子糾，親也，請君討之。 左傳：齊無知弒其君，雍廩殺無知。公子小白自莒入于齊。魯莊公伐齊，納子糾，魯師敗績。齊鮑叔帥師來言曰：子糾，親也，請君討之。乃殺子糾。 太師泰曰：取蜀制梁，在茲一舉。諸將咸難之。 咸以爲難也。 大將軍代人尉遲迥，泰之甥也， 迥傳：其先魏之別種，號尉遲部，因氏焉。尉，紆勿翻。 獨以爲可克。泰問以方略，迥曰：蜀與中國隔絕百有餘年，恃其險， 章：十二行本險下有遠字；乙十一行本同；孔本同；張校同。 不虞我至，若以鐵騎兼行襲之，無不克矣。 騎，奇寄翻；下同。 泰乃遣迥督開府儀同三司原珍等六軍，甲士萬二千，騎萬匹，自散關伐蜀。 考異曰：典略在正月戊辰。今從周紀。	1
桃花浅深处，似匀深浅妆。春风助肠断，吹落白衣裳。	0
石梁人不到，独往更迢迢。乞食山家少，寻钟野寺遥。松门风自扫，瀑布雪难消。秋夜闻清梵，馀音逐海潮。	0
风来无市声，景物占深净。鸥狎堂上翁，时来点天镜。	0
僧房矮占一窗幽，不见当年叠浪浮。湖已为田知幻化，律更以教示精修。白莲何日还同社，顽石无时不点头。可惜能诗张孟辈，却无一字此间留。	0
良辰美景底须来，苦恼如山正满怀。蝉度清歌侑溪柳，花吹黄雪洒官槐。新秋风物俱堪赏，久病心情自不佳。说与儿童休乞巧，老夫守拙尚多乖。	0
救鲁亡吴事可伤，谁令利口说田常。吴亡必定由端木，鲁亦宜其运不长。	0
两寺临湖共一山，名传四五百年间。台前康乐翻千叶，井上仙翁鍊九还。挂壁空存游客咏，掩关都属野僧閒。欣同僚友寻幽趣，岩石云萝永日攀。	0
癸丑，以張全義爲天平節度使。	1
置删定郞，治律令。 删定郞，自晉宋以來多置之。治，直之翻。	1
超恐爲秦人所錄， 爲，于僞翻。錄，采也，收也。爲所收采，則不得歸南燕矣。 乃陽狂行乞；秦人賤之，惟東平公紹見而異之，言於秦王興曰：慕容超姿幹瓌偉， 瓌，公回翻。 殆非眞狂，願微加官爵以縻之。興召見，與語，超故爲謬對，或問而不答。興謂紹曰：諺云姸皮不裹癡骨，徒妄語耳。乃罷遣之。	1
有司奏車駕依故事臨華林園聽訟。詔曰：政刑多所未悉；可如先者，二公推訊。 二公，謂徐羨之王弘。	1
南北高峰叫杜鹃，斜阳浮翠断桥边。画船归处江湖梦，一半楼台杨柳烟。	0
太傅越以王敦爲楊州刺史。 爲敦亂東晉張本。	1
意行行到野人家，门带清溪石径斜。落日轻烟山可画，短篱颓堑菊能花。归迟误客频敲竹，坐久劳人再煮茶。那得宽閒无点事，日搔短发问桑麻。	0
寄隐湖头知几年，聊城一箭自家传。便须结组随鸳鹭，暂舍衔杯乐圣贤。鹤到九霄方展翅，骥行万里可加鞭。隔江阻预金钱会，梦到君家社瓮边。	0
时难自多务，职小亦求贤。道路无辞远，云山并在前。樟亭待潮处，已是越人烟。	0
去年今日到城都，城上芙蓉锦绣舒。今日重来旧游处，此花憔悴不如初。	0
時官員旣少， 少，詩沼翻。 應選者多，吏部尙書李韶銓注不行，大致怨嗟；更以殿中尙書崔亮爲吏部尙書。亮奏爲格制，不問士之賢愚，專以停解月日爲斷， 斷，丁亂翻。 沈滯者皆稱其能。 沈，持林翻。 亮甥司空諮議劉景安與亮書曰：殷周以鄕塾貢士， 王制：命鄕論秀士，升之司徒，曰選士；司徒論秀士而升之學，曰俊士。 兩漢由州郡薦才， 謂賢良文學孝廉之舉也。事見漢紀。 魏晉因循，又置中正， 事見六十九卷魏文帝黃初元年。 雖未盡美，應什收六七。而朝廷貢才，止求其文，不取其理，察孝廉唯論章句，不及治道， 治，直吏翻。 立中正不考才行，空辯氏姓，取士之途不博，沙汰   之理未精。舅屬當銓衡，宜改張易調， 行，下孟翻。屬，之欲翻。董仲舒曰：譬如琴瑟不調，必改而更張之。不調，謂不和也。易調之調，徒釣翻，音調也。 如何反爲停年格以限之，天下士子誰復脩厲名行哉！ 行，下孟翻。 亮復書曰：汝所言乃有深致。吾昨爲此格，有由而然。古今不同，時宜須異。昔子產鑄刑書以救弊，叔向譏之以正法， 復，扶又翻。左傳昭六年，鄭人鑄刑書，叔向詒子產書曰：先王議事以制，不爲刑辟。閑之以義，糾之以政，行之以禮，守之以信，制爲祿位以勸其從，嚴斷刑罰以威其淫。懼其未也，故誨之以忠，聳之以行，敎之以務，使之以和，臨之以敬，涖之以強，斷之以剛，猶求聖哲之士，明察之官，忠信之長，慈惠之師，民於是可任使也，而不生禍亂。民知有辟，則不忌其上，並有爭心，以徵於書，而徼幸以成之，弗可爲矣。亂獄滋豐，賄賂並行，終子之世，鄭其敗乎！復書曰：僑不才，不能及子孫，吾以救世也。 何異汝以古禮難權宜哉！ 難，乃旦翻。 洛陽令代人薛琡 魏書官氏志：西方叱干氏後改爲薛氏。琡，之六翻，又音俶。 上書言：黎元之命，繫於長吏，若以選曹唯取年勞，不簡能否，義均行鴈，次若貫魚， 行鴈貫魚，皆以諭資次先後以序而進也。上，時掌翻。長，知兩翻。選，須絹翻。行，音戶剛翻。 執簿呼名，一吏足矣，數人而用，何謂銓衡！書奏，不報。後因請見，復奏乞令王公貴臣薦賢以補郡縣， 見，賢遍翻。復，扶又翻。 詔公卿議之，事亦寢。其後甄琛等繼亮爲吏部尙書， 甄，之人翻。琛，丑林翻。 利其便己，踵而行之，魏之選舉失人，自亮始也。	1
坐来真个好相宜，深注唇儿浅画眉。须信杨家佳丽种，洛川自有浴妃池。	0
已具看云眼，而生伴月心。西风相体认，红尽绿枫林。	0
初，異以廉直，稍遷至九卿。上與張湯旣造白鹿皮幣， 見上卷四年。 問異，異曰：今王侯朝賀以蒼璧，直數千，而以皮薦反四十萬， 時王侯朝賀以皮幣薦璧，故曰皮薦。朝，直遙翻。 本末不相稱。天子不說。 稱，尺證翻。說，讀曰悅。 張湯又與異有郤， 郤，讀曰�。 及人有吿異以他事，下張湯治異。 下，遐嫁翻。 異與客語初令下有不便者， 李奇曰：異與客語詔令初下有不便處。 異不應，微反脣。 師古曰：蓋非也。 湯奏當：異九卿，見令不便，不入言而腹誹，論死。自是之後，有腹誹之法比， 師古曰：比，則例也，讀如字，又頻寐翻。 而公卿大夫多諂諛取容矣。	1
楊行密遣錢傳璙及其婦幷顧全武歸錢塘。 錢傳璙爲質於楊行密，見上卷天復二年。	1
神仙妙用最难窥，学道多因欲道迷。向此若能明水火，这回方得识东西。真铅莫把凡铅杂，真妇休将世妇齐。离坎自交身自泰，恁时方见是夫妻。	0
七泽云梦林，三湘洞庭水。自古传剽俗，有时逋恶子。令君出使车，行迈方靡靡。静言芟枳棘，慎勿伤兰芷。	0
沙鹤惊鸣野雨收，大河风物飒然秋。力微恩重谅难报，不是行人不解愁。	0
誕初閉城拒使者， 使，疏史翻。 記室參軍山陰賀弼固諫，誕怒，抽刀向之，乃止。誕遣兵出戰屢敗，將佐多踰城出降。 將，卽亮翻。降，戶江翻；下同。 或勸弼宜早出，弼曰：公舉兵向朝廷，此事旣不可從；荷公厚恩，又義無違背， 荷，下可翻。背，蒲妹翻。 唯當以死明心耳！乃飮藥自殺。參軍何康之謀開門納官軍，不果，斬關出降。誕爲高樓，置康之母於其上，暴露之，不與食，母呼康之，數日而死。誕以中軍長史濮 章：甲十一行本濮作濟；乙十一行本同；孔本同。 陽范義爲左司馬。 濮，博木翻。 義母妻子皆在城內，或謂義曰：事必不振， 言誕必陷敗不能振起也。 子其行乎！義曰：吾，人吏也； 人吏，言爲人之佐吏。 子不可以棄母，吏不可以叛君。必若何康之而活，吾弗爲也。	1
法席开广方，缁徒满胜筵。圣众随云集，天华照日鲜。座分千叶华，香引六铢烟。钟声闻有顶，梵响韵无边。一音宣妙义，七处重弘宣。唯心明八会，涤虑体三禅。既悟无生灭，常欣佛现前。	0
暂到昆崙未得归，阮郎何事教人非。如今身佩上清箓，莫遣落花沾羽衣。	0
切切蛩吟雨后繁，急催客子整归辕。临行慷慨有忠告，前此赓酬总戏言。先世声名期远绍，故家风范要长存。花朋月友终无益，膏火青编紧闭门。	0
参寥癞可去无还，谁踏诗僧最上关。欲具江西句中眼，犹须作礼问云山。	0
庚子，邢貞公王及善薨。	1
上马挑书束破裘，宦情薄处不宜秋。二年拄笏山虽好，十舍浣花江合流。此处移文寻旧社，尚因奇字忆方舟。西川傥有东来雁，莫道曾无截镫留。	0
池光复涵澈，万象皆镜入。亭观出浮云，彤彤映邦域。左右浮屠宫，岿然争嶪岌。孰云南浦陋，今始逢藻饰。	0
登岩背山河，立石秋风里。隐见浙江涛，一尺东沟水。	0
月知溪静寻常入，云爱山高且暮归。风吹帆席随云卷，鸟压花枝覆水低。匹马路傍乘月别，孤帆波上入云飞。蹴鞠场边芳草短，鞦韆树下落花多。看树只愁花落尽，听莺不觉马行迟。携樽藉草情无极，对水看云兴有馀。文战不曾眉得白，酒酝长觉面先红。风里一声天上落，世人皆向五云看。仙花又别三千岁，暮雨已迷十二峰。满枝带露将何似，曾见琼楼素面啼。翠叶偃风如剪彩，红花含露似啼妆。青萝带雾依松古，绿竹含烟泛水光。书吏优游山色里，琴堂闲冷水声中。钟鸣月下长洲苑，露湿残花鸟乱啼。花攒屋上红珠颗，笋满篱根紫玉簪。花舞野塘铺地锦，鸟鸣江树送春声。	0
揖坐楼头夜，酒杯生菜盘。交情三月暮，细雨一灯寒。谈笑响如在，赓酬墨未乾。死生千古别，西日照阑干。	0
人生春睡要足时，海波可乾山可移。珠宫宴罢晓星出，不是天上无鸣鸡。昨来坐朝到日落，君王何曾一日乐。上林平乐半苍苔，桃花又去杨花来。	0
秋鸿社燕几时休，万里无家天尽头。青蒻绿蓑今已办，江湖归去老渔舟。	0
谏官非不达，诗义早知名。破的由来事，先锋孰敢争。思飘云物外，律中鬼神惊。毫发无遗恨，波澜独老成。野人宁得所，天意薄浮生。多病休儒服，冥搜信客旌。筑居仙缥缈，旅食岁峥嵘。使者求颜阖，诸公厌祢衡。将期一诺重，歘使寸心倾。君见途穷哭，宜忧阮步兵。	0
戊申，魏主李夫人生子宏。夫人，惠之女也。 李惠蓋李貴人兄弟。貴人，魏主之母，賜死，見一百二十八卷宋孝建三年，夫人則惠之女而宏之母也。宏，是爲魏孝文帝。 馮太后自撫養宏；頃之，還政於魏主。魏主始親國事，勤於爲治， 治，直吏翻。 賞罰嚴明，拔淸節，黜貪汙，於是魏之牧守始有以廉潔著聞者。	1
契丹主謂判三司劉昫曰：契丹兵三十萬，旣平晉國，應有優賜，速宜營辦。時府庫空竭，昫不知所出，請括借都城士民錢帛， 都城，大梁都城。 自將相以下皆不免。又分遣使者數十人詣諸州括借，皆迫以嚴誅，人不聊生。其實無所頒給，皆蓄之內庫，欲輦歸其國。於是內外怨憤，始患苦契丹，皆思逐之矣。 爲契丹北歸張本。	1
功成有意避斋坛，睨柱无瑕玉更寒。万里长风收戍旆，三年零雨拂归鞍。樽中酒美催高会，圯上书閒得细看。岁晏雪园宾盖少，要须枚叟奉馀欢。	0
荒畦草棘暗霜秋，菜饱无期那不愁。去去携蓝问灵照，此间熟处要经由。	0
裴子野論曰：昔齊桓矜於葵丘而九國叛； 公羊傳曰：貫澤之會，齊桓公有憂中國之心，不召而至者，江人黃人也。葵丘之會，桓公震而矜之，叛者九國。 曹公不禮張松而天下分。 見六十五卷漢獻帝建安十三年。 一失豪釐，其差遠矣。太宗之初，威令所被，不滿百里， 被，皮義翻。 卒有離心，士無固色，而能開誠心，布款實，莫不感恩服德，致命效死，故西摧北蕩，㝢內褰開。旣而六軍獻捷，方隅束手，天子欲賈其餘威， 賈，音古。 師出無名，長淮以北，倐忽爲戎。惜乎！若以嚮之虛懷，不驕不伐，則三叛奚爲而起哉！ 三叛，薛安都畢衆敬常珍奇也。 高祖蟣虱生介胄， 蟣，居豨翻，蝨子也。蝨，色櫛翻。 經啓疆埸； 埸，音亦。 後之子孫，日蹙百里。   大雅召旻之詩曰：昔先王受命，有如召公，日辟國百里；今也日蹙國百里。 播穫堂構，豈云易哉！ 書大誥曰：若考作室，旣底法，厥子乃弗肯堂，矧肯構！厥父菑，厥子乃弗肯播，矧肯穫！易，以豉翻。	1
齊主簡練六坊之人，每一人必當百人，任其臨陳必死， 魏齊之間，六軍宿衞之士，分爲六坊。任，保任也。陳，讀曰陣。 然後取之，謂之百保鮮卑。 百保，言其勇可保一人當百人也。高氏以鮮卑創業，當時號爲健鬭，故衞士皆用鮮卑，猶今北人謂勇士爲霸都魯也。 又簡華人之勇力絕倫者，謂之勇士，以備邊要。 邊要，邊上要害之地。	1
东南路苦辛，去路见无因。万里此相送，故交谁更亲。日浮汀草绿，烟霁海山春。握手无别赠，为予书札频。	0
城中担上买莲房，未抵西湖泛野航。旋折荷花剥莲子，露为风味月为香。	0
夏，四月，赦天下。	1
结茅为圜屋，环堵不开牖。斋居如雁堂，广长才六肘。深藏子猷竹，不植陶潜柳。勿起灭定心，宴坐空诸有。	0
清秋江国有馀暄，谢朓遗风称雅言。帘下水亭人吏静，窗分笑阁簿书繁。坐来幽蝶双飞过，吟次高梧一叶翻。自笑无能莅公事，将何才术了君恩。	0
花开不同赏，花落不同悲。欲问相思处，花开花落时。	0
世外营居绝点埃，到身无地展全才。行藏曾许当年共，翰墨能从异县来。海上梅花迎岁落，江头桂子得秋开。一樽风月何时对，白发思君首重回。	0
蓼虫事业无馀习，刍狗文章不更陈。隐几自怜居丧我，倨堂谁觉似非人。难堪藏室称中士，祗合箕山作外臣。尚有少缘灰未死，欲持新句恼比邻。	0
散诞人间乐，逍遥地上仙。诗家登逸品，释氏悟真筌。制诰留台阁，歌词入管弦。处身于木雁，任世变桑田。吏隐情兼遂，儒玄道两全。八关斋适罢，三雅兴尤偏。文墨中年旧，松筠晚岁坚。鱼书曾替代，香火有因缘。欲向醉乡去，犹为色界牵。好吹杨柳曲，为我舞金钿。	0
八月，癸巳，突騎施烏質勒遣其子遮弩入見。 西突厥旣敗，突騎施始盛。突騎施烏質勒者，西突厥之別種也，初隸斛瑟羅下，號莫賀達干。後斛瑟羅入朝，其地爲烏質勒所併。騎，奇寄翻。見，賢遍翻。 遣侍御史元城解琬安撫烏質勒及十姓部落。 解，戶買翻。	1
曾傍龙舟拂翠华，至今凝恨倚天涯。但经春色还秋色，不觉杨家是李家。背日古阴从北朽，逐波疏影向南斜。年年只有晴风便，遥为雷塘送雪花。	0
王崇武標點容肇祖聶崇岐覆校	1
道合从人笑，情亲觉别难。得朋何恨晚，到老几相看。世路今逾窄，吾徒却自宽。此心各相勉，不但道加餐。	0
通鑑一百一十	1
二仪既闭，三象乃乖。圣道埋郁，人心不开。上无文武，下有定哀。吁嗟麟兮，孰为来哉。周虽不纲，孔实嗣圣。诗书既删，礼乐大定。劝善惩恶，奸邪乃正。吁嗟麟兮，克昭符命。圣与时合，化行位尊。苟或乖戾，身穷道存。于昭鲁邑，栖迟孔门。吁嗟麟兮，孰知其仁。运极数残，德至时否。楚国寖广，秦封益侈。墙仞迫阨，崎岖阙里。吁嗟麟兮，靡有攸止。世治则麟，世乱则麇。出非其时，麋鹿同群。孔不自圣，麟不自祥。吁嗟麟兮，天何所亡。	0
香风轻漠绣帘春，乐事从来不厌新。已有昭华君未惬，若逢嫫母我犹珍。虚烦设醴长为客，幸不闻歌足恼人。欲赋高唐追宋玉，终嫌想像未如亲。	0
帆来帆去海中山，自笑臞仙岁月閒。忽值巡游防豕突，也叨扈从识龙颜。寺传弓剑烟岚外，门掩诗书浪泊间。待得诸孙上金榜，九重高拱报尧班。	0
塞垣古木含秋色，祖帐行尘起夕阳。	0
秦太子宏不能守長安，將數千騎與母妻宗室西奔下辨； 辨，皮莧翻。 百官逃散，司隸校尉權翼等數百人奔後秦。 權翼本姚襄僚屬，苻氏旣敗，故奔後秦。 西燕主沖入據長安，縱兵大掠，死者不可勝計。 勝，音升。	1
衞將軍楊定與沖戰于城西，爲沖所擒。定，秦之驍將也。 驍，堅堯翻。將，卽亮翻。 堅大懼，以讖書云：帝出五將久長得。 據載記，此讖書謂之古符傳賈錄。秦王堅始也禁人學讖，及喪敗之極，乃欲用讖書，奔五將山以求免，其顚倒錯繆甚矣，蓋死期將至也。讖，楚譖翻。 乃留太子宏守長安，謂之曰：天其或者欲導予出外。汝善守城，勿與賊爭利，吾當出隴收兵運糧以給汝。遂帥騎數百與張夫人及中山公詵二女寶錦出奔五將山， 新唐書地理志：京兆醴泉縣有武將山。水經註：扶風杜陽縣有五將山。又按唐杜佑，鳳翔府岐山縣有五將山。 宣吿州郡，期以孟冬救長安。堅過襲韮園，李辯奔燕， 奔西燕也。 彭和正慙，自殺。	1
新炊香软桃花红，蕲州竹簟初出筒。老翁易饱更甘寝，便便一觉南窗风。	0
小槛移灯灺，空房锁隙尘。额波风尽日，帘影月侵晨。香辣更衣后，钗梁拢鬓新。吉音闻诡计，醉语近天真。妆好方长叹，欢馀却浅颦。绣屏金作屋，丝幰玉为轮。致意通绵竹，精诚托锦鳞。歌凝眉际恨，酒发脸边春。溪纻殊倾越，楼箫岂羡秦。柳虚禳沴气，梅实引芳津。乐府降清唱，宫厨减食珍。防闲襟并敛，忍妒泪休匀。宿饮愁萦梦，春寒瘦著人。手持双豆蔻，的的为东邻。碧瓦偏光日，红帘不受尘。柳昏连绿野，花烂烁清晨。书密偷看数，情通破体新。明言终未实，暗祝始应真。枉道嫌偷药，推诚鄙效颦。合成云五色，宜作日中轮。照兽金涂爪，钗鱼玉镂鳞。渺瀰三岛浪，平远一楼春。堕髻还名寿，修蛾本姓秦。棹寻闻犬洞，槎入饮牛津。麟脯随重酿，霜华间八珍。锦囊霞彩烂，罗袜砑光匀。羞涩佯牵伴，娇饶欲泥人。偷儿难捉搦，慎莫共比邻。	0
蔡公遂委笃，朝野共歔欷。子不税冕去，王将以衮归。风涛如此急，人物眇然稀。自古难全传，今无一可讥。	0
五上两漫天，因师忏业缘。漫天无尽日，浮世有穷年。	0
甲寅，上疾小瘳，始復視朝。 自七月乙亥寢疾，至是凡四十日。朝，直遙翻；下同。	1
七十引年遵礼经，君家何事最为荣。清朝叔侄同辞禄，归去田园尽列卿。远近溪山资胜赏，往还舟楫称闲行。谁知东路贤哉叹，二阮方能继此声。	0
晓起闲看雨，垂檐自滴阶。风清想林壑，云湿似江淮。石信浮沤重，泥从积藓埋。气消浓酒力，心助独吟怀。飒飒通琴韵，萧萧静竹斋。綵毫无限思，念与夕郎乖。	0
先是，吳越王鏐常自虔州入貢，至是道絕， 吳越自虔州道入貢，詳見上卷二年。今虔州入于吳，故道   絕。先，悉薦翻。 始自海道出登萊，抵大梁。 此卽閩越入貢大梁水程也。但吳越必就許浦或定海就舟，水程比閩爲近耳。	1
琢石髹池省练弦，寂尘不动五音全。应嫌杂奏妨人乐，正可常携对客眠。投倦乍如倾耳听，起醒惟欠籁声传。舞云家范升堂席，寂寞依稀万古贤。	0
大贤持赠一明珰，蓬荜初惊满室光。埋没剑中生紫气，尘埃瑟上动清商。荆山璞在终应识，楚国人知不是狂。莫恨伏辕身未老，会将筋力是王良。	0
承恩借猎小平津，使气常游中贵人。一掷千金浑是胆，家无四壁不知贫。	0
豫章雷次宗好學， 好，呼到翻；下同。 隱居廬山。 廬山在尋陽，今在南康城北十五里，尋陽之南，正面廬山。 嘗徵爲散騎侍郞，不就。是歲，以處士徵至建康，爲開館於雞籠山， 雞籠山在臺城北郊。散，悉亶翻。騎，奇寄翻。處，昌呂翻。爲，于僞翻。 使聚徒敎授。帝雅好藝文，使丹楊尹廬江何尙之立玄學，太子率更令何承天立史學， 晉志，太子率更令主宮殿門戶及賞罰事，職如光祿勳衞尉。更，工衡翻。 司徒參軍謝元立文學，幷次宗儒學爲四學。元，靈運之從祖弟也。帝數幸次宗學館，令次宗以巾褠侍講， 從，才用翻。數，所角翻。褠，古侯翻。江南人士交際以爲盛服，蓋次於朝服。毛脩之不肯以巾褠到殷景仁之門是也。蜀註曰：巾謂巾幘，褠謂單衣。 資給甚厚。又除給事中，不就。久之，還廬山。	1
泉眼无声惜细流，树阴照水爱晴柔。小荷才露尖尖角，早有蜻蜓立上头。	0
二月，秦以魏郡太守韋鍾爲靑州刺史， 靑州剌史治廣固。 中壘將軍梁成爲兗州刺史，射聲校尉徐成爲幷州刺史，武衞將軍王鑒爲豫州刺史，左將軍彭越爲徐州刺史，太尉司馬皇甫覆爲荆州刺史， 晉志曰：秦旣滅燕，以兗州刺史鎭倉垣，幷州刺史鎭晉陽，豫州刺史鎭洛陽，徐州刺史鎭彭城。秦初以荆州刺史鎭豐陽，後移襄陽。余按此時秦未得襄陽，蓋仍燕之舊鎭魯陽也。 屯騎校尉天水姜宇爲涼州刺史，扶風內史王統爲益州刺史， 涼州屬張天錫。益州，晉土也。秦蓋置涼州於天水界，置益州於扶風界。校，戶敎翻。 秦州刺史西縣侯雅爲使持節都督秦·晉·涼·雍州諸軍事秦州牧， 雅，苻氏也。前此未有晉州；涼之張氏分西平界置晉興郡，秦蓋於此置晉州也。雍，於用翻。 吏部尙書楊安爲使持節都督益·梁州諸軍事梁州刺史。 堅欲進圖梁益，故置梁益二州刺史。楊安旣克仇池，始加督南秦州，鎭仇池。使，疏吏翻。 復置雍州，治蒲阪； 秦省雍州見上卷上年。復，扶又翻。雍，於用翻。阪，音反。 以長樂公丕爲使持節征東大將軍雍州刺史。 樂，音洛。使，疏吏翻。 成，平老之子；統，擢之子也。 穆帝永和十年，王擢降秦。 堅以關東初平，守令宜得人，令王猛以便宜簡召英俊，補六州守令，授訖，言臺除正。 奏上秦朝，除爲正官也。嗚呼！荀卿子有言：兼幷易也，堅凝之難。以苻堅之明，王猛之略，簡召六州英俊以補守令，然鮮卑乘亂一呼，翕然爲燕，以此知天下之勢，但觀人心向背何如耳。	1
上以幽州兵在鳳翔， 幽州兵，朱泚所將以入朝防秋者。 思得重臣代之。盧�忌張鎰忠直，爲上所重，欲出之於外，己得專總朝政， 鎰，弋質翻。朝，直遙翻。 乃對曰：朱泚名位素崇，鳳翔將校班秩已高，非宰相信臣，無以鎭撫，臣請自行。上俛首未言， 泚，且禮翻，又音此。將，卽亮翻。校，戶敎翻。相，息亮翻。俛，音免。 �又曰：陛下必以臣貌寢，不爲三軍所伏， 貌不揚曰寢。 固惟陛下神算。上乃顧鎰曰：才兼文武，望重內外，無以易卿。鎰知爲�所排而無辭以免，因再拜   受命。戊寅，以鎰兼鳳翔尹隴右節度等使。 爲張鎰爲李楚琳所殺張本。	1
夏，四月，甲申，郭子儀辭還邠州， 子儀自邠入朝，今還。還，從宣翻，又音如字。考異曰：唐曆作癸未。今從實錄。 復爲上言邊事， 復，扶又翻。爲，于僞翻；下爲己仍爲同。 至涕泗交流。	1
早起阶前雪，萦丛压竹攲。行人迷失路，粉壁晃书帏。	0
秋阴不可解，澍雨忽连朝。贫居庭除狭，涨潦时惊飘。老夫凌晨起，山木鸣萧萧。开门买野菜，菘薤喜新苗。鄙人晚耽佛，像设如僧寮。焚香翻贝叶，禅诵安不劳。日高出道场，倾盖盈山瓢。醺然知体畅，谁共此逍遥。	0
十里西畴马送曛，晚风依约度溪云。悬知今夜桃花雨，一洗焦枯慰使君。	0
榮舉止輕脫，喜馳射， 喜，許記翻。 每入朝見，更無所爲，唯戲上下馬；於西林園宴射，恆請皇后出觀，幷召王公妃主共在一堂。每見天子射中，輒自起舞叫，將相卿士悉皆盤旋， 上，時掌翻。恆，戶登翻。中，竹仲翻。將，卽亮翻。相，息亮翻。 乃至妃主亦不免隨之舉袂。及酒酣耳熱，必自匡坐唱虜歌； 匡坐，正坐也。虜歌，胡歌也。 日暮罷歸，與左右連手蹋地唱回波樂而出。 此所謂蹋歌也。回波樂，曲名。樂，音洛。 性甚嚴暴，喜慍無常，刀槊弓矢，不離於手， 槊，色角翻。離，力智翻。每 有瞋嫌， 瞋，昌眞翻。 輒行擊射， 射，而亦翻。 左右恆有死憂。 恆，戶登翻。 嘗見沙彌重騎一馬， 去俗爲僧，受度而未受戒者，謂之沙彌。重騎者，二人共騎也。重，直龍翻。 榮卽令相觸，力窮不能復動， 復，扶又翻。 遂使傍人以頭相擊，死而後已。	1
一身趋侍丹墀，西路翩翩去时。惆怅青山绿水，何年更是来期。	0
塔上一铃独自语，明日颠风当断渡。朝来白浪打苍崖，倒射轩窗作飞雨。龙骧万斛不敢过，渔舟一叶从掀舞。细思城市有底忙，却笑蛟龙为谁怒。无事久留童仆怪，此风聊得妻孥许。灊山道人独何事，夜半不眠听粥鼓。	0
济江篇已出，书府俸犹贫。积雪商山道，全家楚塞人。大堤逢落日，广汉望通津。却别渔潭下，惊鸥那可亲。	0
壬戌，裴居道爲納言。五月，丙寅，夏官侍郞京兆張光輔爲鳳閣侍郞同平章事。 考異曰：舊本紀在四月，傳在平越王貞後，今從實錄。	1
少济南生十岁，与磻溪叟同庚。陈岩方氏耆隽，后村老子师兄。	0
住近沈香浦，门前蕙草春。鸳鸯飞下柘枝新。见弄青梅初著、翠罗裙。怕唤拈歌扇，嫌催上舞茵。几时微步不生尘。来作维摩方丈、散花人。	0
秧开五叶，蚕长三眠。人皆忙迫，划甚闲船。	0
溪山千古绝浮埃，时拂朝衣上钓台。却恐被它渔父笑，糟醨不啜又閒来。	0
尝高谢太傅，携妓东山门。楚舞醉碧云，吴歌断清猿。暂因苍生起，谈笑安黎元。余亦爱此人，丹霄冀飞翻。遭逢圣明主，敢进兴亡言。白璧竟何辜，青蝇遂成冤。一朝去京国，十载客梁园。猛犬吠九关，杀人愤精魂。皇穹雪冤枉，白日开氛昏。泰阶得夔龙，桃李满中原。倒海索明月，凌山采芳荪。愧无横草功，虚负雨露恩。迹谢云台阁，心随天马辕。夫子王佐才，而今复谁论。层飙振六翮，不日思腾骞。我纵五湖棹，烟涛恣崩奔。梦钓子陵湍，英风缅犹存。彼希客星隐，弱植不足援。千里一回首，万里一长歌。黄鹤不复来，清风愁奈何。舟浮潇湘月，山倒洞庭波。投汨笑古人，临濠得天和。闲时田亩中，搔背牧鸡鹅。别离解相访，应在武陵多。	0
初，東魏遣儀同武威牒雲洛等 雲，當作云。牒云，虜複姓。柔然阿那瓌之求附於魏也，魏遣牒云具仁往使，牒云之爲姓尙矣。 迎鄱陽世子嗣，使鎭皖城。 劉昫曰：懷寧宿松望江太湖等縣，皆漢皖縣地。蓋此城卽皖縣古城也。皖，戶板翻。 嗣未及行，任約軍至，洛等引去；嗣遂失援，出戰，敗死。約遂略地至湓城，尋陽王大心遣司馬韋質出戰而敗，帳下猶有戰士千餘人，咸勸大心走保建州； 後漢汝南郡有苞信縣，江左僑置於弋陽界。五代志：弋陽郡殷城縣，舊曰苞信，梁置義城郡及建州。帳下勸大心走保之者，便於入齊也。九域志：殷城縣併入固始。 大心不能用，戊辰，以江州降約。先是，大心使太子洗馬韋臧鎭建昌， 降，戶江翻；下同。先，悉薦翻，洗亦同音。 有甲士五千，聞尋陽不守，欲帥衆奔江陵， 帥，讀曰率；下同。 未發，爲麾下所殺。臧，粲之子也。 太淸三年，靑塘之戰，韋粲死之。	1
赞普多教使入秦，数通和好止烟尘。朝廷忽用哥舒将，杀伐虚悲公主亲。	0
东来谁迎使君车，知是丈人屋上乌。丈人今年二毛初，登楼上马不用扶。使君负弩为前驱，蜀人不复谈相如。老幼化服一事无，有鞭不施安用蒲。春波如天涨平湖，鞓红照坐香生肤。帣鞲上寿白玉壶，公堂登歌《凤将雏》。诸孙欢笑争挽须，蜀人画作西湖图。	0
日暮远天青，霜风入后庭。洞房寒未掩，砧杵夜泠泠。	0
魏北道行臺楊津守定州城，居鮮于脩禮杜洛周之間，迭來攻圍；津蓄薪糧，治器械， 治，直之翻。 隨機拒擊，賊不能克。津潛使人以鐵券說賊黨，賊黨有應津者，遺津書曰：賊所以圍城，正爲取北人耳。 說，式芮翻。遺，于季翻。爲，于僞翻。 城中北人，宜盡殺之，不然，必爲患。津悉收北人內子城中而不殺，衆無不感其仁。	1
帝覽刑部奏，斷獄數猶至萬， 斷，丁亂翻。 以爲律尙嚴密，故人多陷罪。又敕蘇威牛弘等更定新律，除死罪八十一條，流罪一百五十四條，徒杖等千餘條，唯定留五百條，凡十二卷。 一曰名例，二曰衞禁，三曰職制，四曰戶婚，五曰廐庫，六曰擅興，七曰賊盜，八曰鬭訟，九曰詐僞，十曰雜律，十一曰捕亡，十二曰斷獄。 自是刑網簡要，疏而不失。仍置律博士弟子員。 大理寺之屬有律博士八人。	1
天下名山众，岩岩独岱崇。圣朝久熙洽，天子乃登封。清跸临危顶，钩陈备祲容。下观红日出，中起白云浓。太史陪祀见，燕公载笔从。安知千载后，樵者斧坛松。	0
洒落胸襟有古风，日临清泚面巃嵷。不堪世路千重险，直与溪流万折东。刮眼相看言有味，倾怀一笑兴无穷。何时同访连樯老，快意觥船一棹空。	0
茫茫驱匹马，归处是荒榛。猿迹破庭雪，鼠踪生甑尘。开门冲网断，扫叶放苔匀。为惜诗情错，应难致此身。	0
看经转佛稻场边，一径松杉密似烟。见说老僧浑不出，送人只到寺门前。	0
癸巳，契丹遷晉主及其家人於封禪寺，遣大同節度使兼侍中 此契丹所授官。 河內崔廷勳以兵守之。 宋白曰：崔廷勳本河內人，少陷虜。 契丹主數遣使存問， 數，所角翻。 晉主每聞使至，舉家憂恐。 恐見殺也。 時雨雪連旬，外無供億， 毛居正曰：供儗，儗有儲偫之意。供億，猶供儗也。億，度也；料度其所須之物，隨多少而供之，以待其乏也。 上下凍餒。太后使人謂寺僧曰：吾嘗於此飯僧數萬， 飯，扶   晚翻。 今日獨無一人相念邪！僧辭以虜意難測，不敢獻食。 噫！孰知緇黃變色，其徒所爲，有甚於不敢獻食者耶！有國有家者，崇奉釋氏以求福田利益，可以監矣。 晉主陰祈守者，乃稍得食。	1
萦回枫叶岸，留滞木兰桡。吴岫新经雨，江天正落潮。故人劳见爱，行客自无憀。若问前程事，孤云入剡遥。	0
雨晴天半碧光流，影倒残阳湿郡楼。绝顶有人经劫在，浮生无客暂时游。窗开万壑春泉乱，塔锁孤灯万木稠。欲为吾师拂衣去，白云红叶又新秋。	0
半脱莲房露压攲，绿荷深处有游龟。只应翡翠兰苕上，独见玄夫曝日时。	0
夕阳雁影江天，明月芦花醉眠。乞我烟波一叶，伴君西塞山边。	0
万字如针缕。忆王郎、丹墀大对，气为文主。贵近旁观俱失色，仰止如天圣度。笑杜牧、成名居五。晚面清光犹苦谏，似封人、恳切言君母。谪尘世，错行路。当时宜和薰风句。又那知、青云一跌，被才名误。输与灵和殿前柳，柔软随风学舞。怪两鸟、新来停语。不是先生高索价，问何时、宰相先生许。举杯祝，莫倾柱。	0
一门萃忠孝，竹帛写家声。	0
山中有佳客，山上月增明。廊庙心同赤，江湖梦独清。半庭丛树影，万籁淡秋声。把手情何极，呼童问曲生。	0
由来自是烟霞客，早已闻名诗酒间。天阙因将贺表到，家乡新著赐衣远。常吟卷里新酬句，自话湖中旧住山。吴越主人偏爱重，多应不肯放君闲。	0
从来人物数成都，果见英髦入荐书。齐鲁风流方演迤，渊云文采自纡馀。姓名即上飞龙榜，乡里争迎驷马车。圣世取才三尺在，但惭无地更吹嘘。	0
十二月，丁丑，李希烈自稱天下都元帥太尉建興王。時朱滔等與官軍相拒累月，官軍有度支饋糧，諸道益兵，而滔與王武俊孤軍深入，專仰給於田悅， 度，徒洛翻。仰，牛向翻。 客主日益困弊。 客，謂滔武俊之軍；主，謂田悅。 聞李希烈軍勢甚盛，頗怨望，乃相與謀遣使詣許州，勸希烈稱帝，希烈由是自稱天下都元帥。 使，疏吏翻。帥，所類翻。	1
山陽太守翟超 翟，萇伯翻。 以郡人張儉爲東部督郵。侯覽家在防東， 百官志：郡有五部督郵，監屬縣。郡國志：防東縣，屬山陽郡。賢曰：故城在今兗州金鄕縣南。 殘暴百姓；覽喪母還家， 喪，息浪翻。 大起塋冢。 塋，音營。 儉舉奏覽罪，而覽伺候遮�， �，昨結翻。後乃作截。 章竟不上。 上，時掌翻。 儉遂破覽冢宅，藉沒資財，具奏其狀，復不得御。 復，扶又翻。御，進也，謂其奏不得進也。考異曰：袁紀：儉行部下平陵，逢覽母。儉按劍怒曰：何等女子干督郵，此非賊邪！使吏卒收覽母，殺之，追擒覽家屬賓客，死者百餘人，皆僵尸道路，伐其園宅，井堙木刊，雞犬器物，悉無餘類。苑康傳亦云：張儉殺侯覽母，按其宗黨，或有迸匿太山界者。康窮相收掩，無得遺脫。覽大怨之，徵詣廷尉，坐徙日南。按侯覽傳云：覽喪母還家。陳蕃傳云：翟超沒入侯覽財產坐髡鉗。皆不云儉殺其母。若果殺之，則苑康不止徙日南也。侯覽傳又云：建寧二年喪母，蓋以誅黨人在其年，致此誤耳。 徐璜兄子宣爲下邳令，暴虐尤甚。嘗求故汝南太守李暠女不能得， 暠，古老翻。 遂將吏卒至暠家，載其女歸，戲射殺之。 將，卽亮翻。射，而亦翻。 東海相汝南黃浮聞之，收宣家屬，無少長，悉考之。 少，詩照翻。長，知兩翻。 掾史以下固爭，浮曰：徐宣國賊，今日殺之，明日坐死，足以瞑目矣！卽案宣罪棄市，暴其尸。 暴，步木翻。 於是宦官訴冤於帝，帝大怒，超浮並坐髡鉗，輸作左校。 校，戶敎翻。	1
佳实产南州，流传却山瘴。如何马伏波，坐取丘山谤。夫君道义白，复为神明相。厉气与流言，安能逞无状。	0
临春阁下花蒙茸，雕阑玉树沉香风。君王酣醉眠未起，满床明月鲛绡红。罗襦学士文章女，碧叶黄鹂呈好语。可怜日暮秋雨来，惊散一庭金翠羽。朱门流水自徘徊，井桐花落无人知。江南梦断雁不飞，空城夜夜乌鸦啼。	0
甲子，蜀兵入歸州， 歸州，荆南巡屬。不地曰入，言入之而不能有其地。 執刺史張瑭。	1
洞要穷源入莫閒，初头底事做成山。开先水独为乾始，判后山方立地间。气浊下流泥作土，滓坚中结石成关。奇哉故迹皆堪验，何日重来更共攀。	0
万里扁舟，五年三至。故人相见犹堪喜。山阴乘兴不须回，毗耶问疾难为对。不药身轻，高谈心会。匆匆我又成归计。它时江海肯相寻，绿蓑青蒻看清贵。	0
十二年前旧师友，书来欲拆泪成行。几回相忆人千里，往事追思梦一场。琴剑知辞南国久，干戈尚任北方强。伤心吾道秋容冷，遥忆师门数仞墙。	0
戊申，上行幸河內；戊子，還宮。	1
赤手批鳞事最难，况渠班底一微官。澹翁去后能如此，当作三生石上看。	0
李卞等還，言懷光驕慢之狀， 還，從宣翻，又音如字。 於是行在始嚴門禁， 嚴門關出入之禁以防不虞。 從臣皆密裝以待。 史炤曰：密具裝束，所以備行。從，才用翻。	1
我离鄂渚已十年，吴儿越女空华鲜。不如上游古形势，四十馀万兵筹边。中原地与荆襄近，烈士烈兮猛士猛。泽连云梦寒打围，城接武昌晓排阵。书生岂无一策奇，叩阍击鼓天不知。却思仙人白玉笛，胡床醉倚南楼吹。貂蝉兜鍪两岑寂，若耶溪傍还作客。空馀黄鹤旧题诗，醉笔颠狂惊李白。	0
神鼎犹烘药，夷槃已实冰。留恩均器服，下诏约山陵。影殿虚绨几，皇堂掩漆灯。萧萧柏城下，空有暮云凝。	0
东西南北路，相遇共兴哀。世浊无知己，子从何处来？菊衰芳草在，程远宿烟开。傥遇中兴主，还应不用媒。	0
暮节看已谢，兹晨愈可惜。风澹意伤春，池寒花敛夕。对酒始依依，怀人还的的。谁当曲水行，相思寻旧迹。	0
江上重云起，何曾裛□尘。不能成落帽，翻欲更摧巾。素发闲依枕，黄花暗待人。且应携下价，芒屦就诸邻。	0
己亥，以行在都知兵馬使渾瑊同平章事兼朔方節度使，朔方邠寧振武永平奉天行營兵馬副元帥。 將罷李懷光兵權，故先用渾瑊。	1
只怪素亭黏黛色，溪烟为我染莓苔。欲知源上春风起，看取桃花逐水来。	0
吐谷渾可汗夸呂，雖通使於魏而寇抄不息， 吐，從暾入聲。谷，音浴。使，疏吏翻；下同。抄，楚交翻。 宇文泰將騎三萬踰隴，至姑臧，討之。夸呂懼，請服；旣而復通使於齊。涼州刺史史寧覘知其還，襲之於赤泉， 唐志：涼州姑臧縣有赤水軍，本赤烏鎭，有赤烏泉，因名，幅員五千一百八十里，軍之最大者也。復，扶又翻。覘，丑鹽翻，又丑豔翻。 獲其僕射乞伏觸狀。 嚴：狀改拔。	1
流水孤村，爱尘事顿消，来访深隐。向醉里谁扶，满身花影。鸥鹭相看如瘦，近来不是伤春病。嗟流景。竹外野桥，犹系烟艇。谁引。斜川归兴。便啼鹃纵少，无奈时听。待棹击空明，鱼波千顷。弹到琵琶留不住，最愁人是黄昏近。江风紧。一行柳阴吹暝。	0
九月，丁卯，以金吾大將軍鄭光爲平盧節度使。光，潤州人，太后之弟也。	1
卷卷穗帷轻，空堂昼哭声。衣冠遗故物，杯案若平生。白马有悲送，赤车非古行。低徊九原日，光景在铭旌。	0
爱始于亲，圣尽伦兮。元子冠字，邦礼成兮。天步舒徐，皇心宁兮。家人之吉，亿万春兮。	0
何茲全標點容肇祖聶崇岐覆校	1
微棱生海角，圆魄到天心。共上唯佳客，无容照俗襟。	0
隆安三年己亥三九九	1
宣武節度使劉洽攻李納於濮州，克其外城。納於城上涕泣求自新，李勉又遣人說之，癸卯，納遣其判官房說以其母弟經及子成務入見。 說，式芮翻。見，賢遍翻。房說，讀曰悅。通鑑本文作癸卯，然自上文二月戊午推至下文三月乙未，其間不容有癸卯，當作己卯。 會中使宋鳳朝稱納勢窮蹙，不可捨，上乃囚說等於禁中，納遂歸鄆州，復與田悅等合。 使，疏吏翻。朝，直遙翻。鄆，音運。復，扶又翻，又音如字。 朝廷以納勢未衰，三月，乙未，始以徐州刺史李洧兼徐海沂都團練觀察使，海沂已爲納所據，洧竟無所得。 洧，于軌翻。史言帝銳意削平藩鎭，而不能應機撫接，以自遺患。	1
月出映沟坻，烟升隐墟落。寒鱼占窟聚，暝鸟投枝泊。亭皋闭晚市，陇首归新穫。伫子终不来，青灯耿林壑。	0
郁密林峦十丈馀，包罗万象遍方隅。吴王剑沼连巴峡，庐阜飞泉贯具区。贾老华夷分寸尺，辋川花柳较锱铢。别来不恨江湖远，只在君家聚米图。	0
春，二月，文母皇太后崩，年八十四；葬渭陵，與元帝合，而溝絕之。 如淳曰：葬於司馬門內，作溝絕之。 新室世世獻祭其廟；元帝配食，坐於牀下。莽爲太后服喪三年。 爲，于僞翻。	1
吴王恃霸弃雄才，贪向姑苏醉醁醅。不觉钱塘江上月，一宵西送越兵来。	0
冬，十二月，追上宣宗諡曰元聖至明成武獻文睿智章仁神聰懿道大孝皇帝。 上，時掌翻。	1
南海王子罕戍琅邪，欲暫游東堂，典籤姜秀不許。子罕還，泣謂母曰：兒欲移五步亦不得，與囚何異！邵陵王子貞嘗求熊白， 本草圖經曰：熊形類大豕，而性輕健，好攀緣上高木，見人則顚   倒自投而下。冬多入穴而藏蟄，始春而出。其脂謂之熊白，十一月取之，須其背上者。陸佃埤雅曰：熊當心有白脂如玉，味甚美，俗呼熊白。 廚人答典籤不在，不敢與。	1
花飞六出瑞方春，不待剪裁开恁真。稚子未谙天意好，漫山笑道玉成尘。	0
張承業在晉陽聞之，詣魏州諫曰：吾王世世忠於唐室， 言執宜國昌克用皆輸力於唐室。 救其患難， 難，乃旦翻。 所以老奴三十餘年爲王捃拾財賦， 唐昭宗乾寧二年，張承業始監河東軍，至是年二十七年。捃，舉蘊翻，又居運翻。 召補兵馬，誓滅逆賊，復本朝宗社耳。 本朝，謂唐也。朝，直遙翻。 今河北甫定，朱氏尙存，而王遽卽大位，殊非從來征伐之意，天下其誰不解體乎！王何不先滅朱氏，   復列聖之深讎，然後求唐後而立之，南取吳，西取蜀， 時楊氏據江淮，國號吳；王氏據梁益，國號蜀。 汛掃宇內，合爲一家，當是之時，雖使高祖太宗復生， 復，扶又翻；下不復同。 誰敢居王上者？讓之愈久則得之愈堅矣。老奴之志無他，但以受先王大恩，欲爲王立萬年之基耳。 爲，于僞翻；下本爲同。 王曰：此非余所願，柰羣下意何。承業知不可止，慟哭曰：諸侯血戰，本爲唐家， 此張承業所謂從來征伐之意也。 今王自取之，誤老奴矣！卽歸晉王 章：十二行本王作陽；乙十一行本同；孔本同；張校同；退齋校同。 邑， 章：十二行本重邑字；乙十一行本同；孔本同；張校同；退齋校同。 成疾，不復起。 張承業，唐之純臣也，烏可以宦者待之哉！考異曰：莊宗實錄：上初獲玉璽，諸將勸上復唐正朔，承業自太原急趣謁上曰：殿下父子血戰三十餘年，蓋緣報國復仇，爲唐宗社。今元凶未殄，軍賦不充，河朔數州，弊於供億，遽先大號，費養兵之事力，困凋弊之生靈，臣以爲一未可也。殿下旣化家爲國，新創廟朝，典禮制度須取太常準的。方今禮院未見其人，儻失舊章，爲人輕笑，二未可也。因泣下沾衿。上曰：余非所願，柰諸將意何！承業自是多病，日加危篤，卒官。莊宗列傳：上受諸道勸進，將簒帝位。承業以爲晉王三代有功於國，先王怒賊臣簒逆，匡復舊邦，賊旣未平，不宜輕受推戴。方疾作，肩輿之鄴宮，見上力諫。大指皆如實錄。薛史唐餘錄皆與莊宗列傳同。五代史闕文：承業謂莊宗曰：吾王世奉唐家，最爲忠孝，自貞觀以來，王室有難，未嘗不從。所以老奴三十餘年爲吾王捃拾財賦，召補軍馬者，誓滅逆賊朱溫，復本朝宗社耳。今河朔甫定，朱氏尙存，吾王遽卽大位，可乎？莊宗曰：柰諸將意何！承業知不可諫止，乃慟哭曰：諸侯血戰，本爲李家；今吾王自取之，誤老奴矣！卽歸太原，不食而死。秦再思洛中紀異：承   業諫帝曰：大王何不待誅克梁�，更平吳蜀，俾天下一家，且先求唐氏子孫立之，復更以天下讓有功者，何人輒敢當之！讓一月卽一月牢，讓一年卽一年牢。設使高祖再生，太宗復出，又胡爲哉！今大王一旦自立，頓失從前仗義征伐之旨，人情怠矣。老夫是閹官，不愛大王官職富貴，直以受先王付囑之重，欲爲先王立萬年之基爾。莊宗不能從，乃謝病歸太原而卒。歐陽史兼采闕文紀異之意。按實錄等書，承業止惜費多及儀物不備，太似淺陋。如闕文所言，承業事莊宗父子數十年，唐室近親已盡，豈不知其欲自取之意乎！褒美承業亦恐太過。又按傳眞以天祐十八年正月獻寶，承業以十九年十一月卒，云卽歸太原不食而死，亦非實也。如紀異之語，承業爲莊宗忠謀，近得其實，今從之。	1
穿青度碧白云中，山正奇时路忽穷。引道老农辞我去，与君更上最高峰。	0
進謀積日，頗泄，中官懼而思變。張讓子婦，太后之妹也，讓向子婦叩頭曰：老臣得罪，當與新婦俱歸私門。唯受恩累世， 賢曰：唯，思念也。 今當遠離宮殿， 離，力智翻。 情懷戀戀，願復一入直， 復，扶又翻；下同。 得暫奉望太后陛下顏色，然後退就溝壑，死不恨矣！子婦言於舞陽君，入白太后；乃詔諸常侍皆復入直。	1
然松煮鼎山泉冽，枪旗一水分优劣。凤饼推开雪照人，花瓷啜罢甘潮舌。大刘谈天紫髯张，小刘逃禅清兴长。会须酌此同翱翔，或凌刚风九天上，或泛弱水三山傍。	0
鹅乳养雏遗在水，鱼心想子变成鳞。细微幽隐何穷事，知者唯应是圣人。	0
戚戚复戚戚，期怀安可释。百年金石心，中路生死隔。新坟应草合，旧地空苔色。白日灯荧荧，凝尘满几席。	0
春，正月，辛酉，大赦。	1
寻常纵恣倚青春，不契心期便不亲。今日烟波九疑去，相逢尽是眼中人。	0
红蓼渡头秋正雨，印沙鸥迹自成行，整鬟飘袖野风香。不语含嚬深浦里，几回愁煞棹船郎，燕归帆尽水茫茫。	0
寻春不遇欲空归，竹外横斜拾一枝。且喜东君有消息，隔香应不怕疏篱。	0
三月，沮渠無諱拔酒泉。	1
本初休车骑，陶令归田园。憧憧天壤间，何人无一廛。惟我若断梗，漂流浙江边。牵丝始立岁，屏处知命年。虚恬因势使，憔悴仍化迁。愧无杨仆功，居不外汉关。又非稚季侠，徒使墙垣穿。欲收衰病身，迤逦还故山。风波渺万里，欲去无由缘。愿窃刺史符，一临江汉壖。敢同昼绣归，仅比辽鹤翻。送老得三径，奉亲归九原。如斯志愿毕，天恩真满泉。所祈造物心，俯徇人欲偏。决策在今岁，无令辜愿言。	0
甲辰，魏王珪罷中山之圍，就穀河間，督諸郡義租。甲寅，以東平公儀爲驃騎大將軍都督中外諸軍事兗·豫·雍·荆·徐·揚六州牧左丞相，封衞王。 驃，匹妙翻。騎，奇寄翻。雍，於用翻。	1
仰山因久住，天下仰山名。井邑身虽到，林泉性本清。野云居处尽，江月定中明。髣髴曾相识，今来隔几生。	0
岁交冰未泮，地卑海气昏。子有京师游，始发吴阊门。新黄含远林，微绿生陈根。诗人感时节，行道当忧烦。古来濩落者，俱不事田园。文如金石韵，岂乏知音言。方辞郡斋榻，为酌离亭樽。无为倦羁旅，一去高飞翻。	0
谁信心火多，多能焚大国。谁信鬓上丝，茎茎出蚕腹。尝闻养蚕妇，未晓上桑树。下树畏蚕饥，儿啼亦不顾。一春膏血尽，岂止应王赋。如何酷吏酷，尽为搜将去。蚕蛾为蝶飞，伪叶空满枝。冤梭与恨机，一见一沾衣。机生机，巧生巧，心镬烘烘日煎炒。闯蜀眉嚬游海岛，扶桑椹熟金乌饱。金乌饱，飞复飞，四天下人眼眙眙。孰云我轻薄，石头如何唤作玉。孰云我是非，随邪逐恶又争得。古人终不事悠悠，一言道合死即休。岂不见大鹏点翼盖十洲，是何之物鸣啾啾。君子食即食，何必在珍华。小人食不食，纵食如泥沙。清歌且莫唱，妙舞亦休誇。尔非凤炙麒麟肉，焉能一挂于齿牙。去来去来归去来，红泉正洒芙蓉霞。君不见金陵风台月榭烟霞光，如今五里十里野火烧茫茫。君不见西施绿珠颜色可倾国，乐极悲来留不得。君不见汉王力尽得乾坤，如何秋雨洒庙门。铜台老树作精魅，金谷野狐多子孙。几许繁华几更改，唯有尧舜周召丘轲似长在。坐看楼阁成丘墟，莫话桑田变成海。吾有清凉雪山雪，天上人间常皎洁。茫茫欲火欲烧人，惆怅无因为君说。	0
秋，八月，丙申，以門下侍郞同平章事李回同平章事充西川節度使。	1
浔阳白司马，夜送孟功曹。江闇管弦急，楼明灯火高。湖波翻似箭，霜草杀如刀。且莫开征棹，阴风正怒号。	0
爱山仍以山名斋，问山何许檐周回。午窗睡足一笑起，风吹市声不到耳。插貂鸣玉主人事，山不撩君君自戏。细思却合幽人居，分我半几来读书。	0
晉王謀大舉入寇，周德威將幽州步騎三萬，李存審將滄景步騎萬人，李嗣源將邢洺步騎萬人，王處直遣將將易定步騎萬人，及麟勝雲蔚新武等州諸部落奚契丹室韋吐谷渾，皆以兵會之。八月，幷河東魏博之兵，大閱於魏州。 兵莫難於用衆。是舉也，晉兵先敗，周德威父子死焉，晉王特危而後濟耳。蔚，音鬱。	1
藉使音书少，何妨好尚通。看花虽各自，觅句却相同。嚼蕊晨烟里，搴枝夜月中。亦曾湖上坐，香底水精宫。	0
九重虚己伫论思，千载风云彼一时。贝锦谁为当日事，角招空赋昔人诗。	0
漫与东风作主人，栽培花草伴閒身。不辞伐竹成高架，收拾蔷薇一片春。	0
扁舟重过九青莲，极目空明思浩然。可是画工烦刻画，只因山骨偶枝骈。风高迥认龙腾海，云散初疑剑插天。剩采太湖嵌孔石，南窗排列伫飞仙。	0
璧水经年奉宴居，天和袭物自舒徐。凭谁寄谢朱公掞，才向春风坐月馀。	0
锡鼎升天几万春，裔孙今复出嚣尘。姓名当系上清箓，齿发不知何代人？暂应客星过世主，旋归吴市作遗民。辽东鹤驾忽飞去，挥手无言辞紫宸。	0
来书才一纸，离别意何长。应为相思苦，还能细作行。水浮新恨阔，花想旧容芳。欲问人何处，青楼在帝乡。	0
初，恩聞八郡響應，謂其屬曰：天下無復事矣， 復，扶又翻；下同。 當與諸君朝服至建康。 言欲踐位也。朝，直遙翻。 旣而聞牢之臨江，曰：我割浙江以東，不失作句踐！ 欲如越王句踐保有會�也。句，音鉤。 戊申，牢之引兵濟江，恩聞之曰：孤不羞走。 江表傳：周瑜之破魏軍也，曹公曰：孤不羞走。故恩引以爲言。 遂驅男女二十餘萬口東走，多棄寶物子女於道，官軍競取之，恩由是得脫，復逃入海島。 復，扶又翻；下同。 高素破恩黨於山陰， 山陰縣屬會�郡，郡城以北皆縣界。 斬恩所署吳郡太守陸瓌 瓌，工回翻。 吳興太守丘尩餘姚令吳興沈穆夫。 餘姚縣屬會�郡，在郡城東二百餘里。	1
八月，丁卯朔，日有食之。 考異曰：隋紀作七月丁卯，蓋曆差。	1
山作剑攒江写镜，扁舟斗转疾于飞。回头笑向张公子，终日思归此日归。	0
汉江一带碧流长，两岸春风起绿杨。借问胶船何处没，欲停兰棹祀昭王。	0
一片寒姿苍玉质，久作歙江秋水骨。磨瑕砻垢饱风霜，袖手南游来楚国。我曾研破青烟痕，露华半勺拖玄云。文理细密温而淳，伯乐一顾空马群。癯癯好古子汪子，雅有半面如旧情。巧取豪夺俱不敢，聘以厚礼强委禽。吉日良辰新劝驾，绛帐交欢相慰藉。斟酌洙泗闯紫阳，大义发越添声价。紫阳是渠桑梓贤，久矣骖随辑坠编。会心不惜时磨研，至理神授珠瑩圆。我今赠君明堂一柱金书墨，霜毫冠带来蟾窟。楮先生者白而腴，即日相邀来览德。弦歌声里春光半，净几明窗风日暖。四友参前无间断，俛首循循而勉勉。万里一鞭涂甚坦，太极门开初未远。	0
闷来时暂作儿嬉，沽酒溪边就买鱼。鸥鸟水云天一色，梅花雪月地三奇。水西何况景尤绝，雪后悬知画不如。安得扁舟更蓑笠，闷来时暂作儿嬉。	0
千寻万仞峰，灵宝号何从。盛立同吾道，贪程阻圣踪。岭奇应有药，壁峭尽无松。那得休于是，蹉跎亦卧龙。	0
绝巘东林寺，高僧惠远公。买园隋苑下，持钵楚城中。斗极千灯近，烟波万井通。远山低月殿，寒木露花宫。绀宇焚香净，沧州摆雾空。雁来秋色里，曙起早潮东。飞锡今何在？苍生待发蒙。白云翻送客，庭树自辞风。舍筏追开士，回舟狎钓翁。平生江海意，惟共白鸥同。	0
先生不忧穷到骨，唯惜修名易埃灭。平生窗几辛勤功，语及云程辄呜咽。冷曹晨炊有不续，远道相从笑回曲。微言不足温饱人，羡渠著斗量珠玉。风霜岁晚念慈母，黄叶翩翩积行路。烹鸡奉餐蔬自煮，繄我独无悲此语。大厦千间要封植，期君当作垂天翼。朋友之乐可乐不，昔人愿封万户侯。	0
如何逋客会，忽在侍臣家。新草犹停雪，寒梅未放花。衔杯鸡欲唱，逗月雁应斜。年齿俱憔悴，谁堪故国赊。	0
季子论才到履驹，十年不调可怜渠。自闻马祖今非佛，不似潜夫但著书。	0
辔鹤复骖鸾，全家去不难。鸡声随羽化，犬影入云看。酿玉当成酒，烧金且转丹。何妨五色绶，次第给仙官。	0
庭下蔷薇树，花开玉雪毬。主人明日去，相对似含愁。	0
冬，無冰。	1
人人争劝走淮西，莫犯翁翁按剑疑。我问平山堂下路，忠臣见诎有天知。	0
山舍初成病乍轻，杖藜巾褐称闲情。炉开小火深回暖，沟引新流几曲声。暂约彭涓安朽质，终期宗远问无生。谁能役役尘中累，贪合鱼龙搆强名。	0
初，帝召山南東道節度使楊師厚，欲使督諸將攻潞州，以前兗海留後王班爲留後，鎭襄州。 考異曰：薛史作王珏，今從實錄。 師厚屢爲班言牙兵王求等凶悍，宜備之， 爲，于僞翻。 班自恃左右有壯士，不以爲意，每衆辱之。戊寅，讁求戍西境，是夕，作亂，殺班，推都指揮使雍丘劉�爲留後； 雍，於用翻。�，區里翻。 �僞從之，明日，與指揮使王延順逃詣帝所。 考異曰：姚顗明宗實錄薛史�傳皆云：翌日受賀，衙庭享士，伏甲幕下，中筵盡斬其亂將以聞，以功爲復州刺史。按梁祖實錄：八月丁酉賜�王延順物，以其違逆將之難來歸。編遺錄斬李洪等敕云：始扶劉�，旣奔竄以歸明。若使�翌日便斬亂將，襄州何由至九月始收復！蓋�脫身歸朝，及梁亡入唐，妄云斬亂將自誇大，史官不能考察，從而書之耳。 亂兵奉平淮指揮使李洪爲留後，附於蜀。未幾，房州刺史楊虔亦叛附于蜀。 幾，居豈翻。	1
斤妙斲如神，源深汲愈新。岱宗疑有趾，海若忽无津。传远须公等，钻坚尽此身。平生师友意，非为雨中巾。	0
池馆媚春华，凭栏午更嘉。日光凝水面，波影炫檐牙。鱼出冲浮梗，萍交载落花。半酣拿小艇，落调唱渔家。	0
名参汉望苑，职述景题舆。巫峡将之郡，荆门好附书。远行无自苦，内热比何如。正是炎天阔，那堪野馆疏。黄牛平驾浪，画鹢上凌虚。试待盘涡歇，方期解缆初。闷能过小径，自为摘嘉蔬。渚柳元幽僻，村花不扫除。宿阴繁素柰，过雨乱红蕖。寂寂夏先晚，泠泠风有馀。江清心可瑩，竹冷发堪梳。直作移巾几，秋帆发弊庐。	0
吾家何所有，冬月胜袁安。纸帐可床暖，地炉容客宽。树头风势大，窗外雪声乾。却念无衣者，何当度此寒。	0
土洞里头行十日，山棚上面住三年。	0
金紫光祿大夫顏延之卒。延之子竣貴重，凡所資供， 供，居用翻。 延之一無所受，布衣茅屋，蕭然如故。常乘羸牛笨車， 笨，部本翻，竹裏也；一曰，不精也。 逢竣鹵簿，卽屛住道側。 導從之次第曰鹵簿。屛，必郢翻。 常語竣曰：吾平生不憙見要人， 語，牛倨翻。憙，許記翻。 今不幸見汝！竣起宅，延之謂曰：善爲之，無令後人笑汝拙也。延之嘗早詣竣，見賓客盈門，竣尙未起，延之怒曰：汝出糞土之中，升雲霞之上，遽驕傲如此，其能久乎！ 物忌盛滿。顏竣之禍，其父知之矣。 竣丁父憂， 丁，當也；郭璞曰：値也。 裁踰月，起爲右將軍，丹楊尹如故。竣固辭，表十上；   上，時掌翻。 上不許，遣中書舍人戴明寶抱竣登車，載之郡舍， 之，往也。郡舍，丹楊尹廨也。 賜以布衣一襲，絮以綵綸，遣主衣就衣諸體。 主衣，主御衣服，唐尙衣奉御之職也。就衣，於旣翻。	1
突厥寇隋北邊。 厥，九勿翻。	1
晚持汉藁愧衰迟，先帝恩深解絷维。貂映虽无华冕贵，鹑悬差胜缊袍时。笥藏尚喜衣裳在，械系方知剑履危。画向古贤颜子里，儿童却问此翁谁。	0
朝随秋云阴，乃至青松林。花阁空中远，方池岩下深。竹风乱天语，溪响成龙吟。试问真君子，游山非世心。	0
度支尙書虞悰稱疾不陪位。 悰，徂宗翻。 帝以悰舊人，欲引參佐命，使王晏齎廢立事示悰。悰曰：主上聖明，公卿戮力，寧假朽老以贊惟新乎！ 詩曰：其命維新。 不敢聞命！因慟哭。   史言虞悰柔而能正，過謝瀹兄弟遠甚。 朝議欲糾之， 朝，直遙翻。 徐孝嗣曰：此亦古之遺直。乃止。	1
郁金香是兰陵酒，枉入诗人赋咏来。庭下北风吹急雪，坐间南客送寒醅。渊明未得归三径，叔夜犹同把一杯。吟罢想君醒醉处，钟山相向白崔嵬。	0
紀以黃金一斤爲餅，餅百爲篋，至有百篋，銀五倍於金，錦罽繒綵稱是，每戰，懸示將士，不以爲賞。 罽，音計。繒，慈陵翻。稱，尺證翻。將，卽亮翻；下同。 寧州刺史陳智祖請散之以募勇士，弗聽，智祖哭而死。有請事者，紀稱疾不見，由是將卒解體。	1
纷然往事来，浮云经大空。喧然是非声，惊飙触灌丛。古今无奈何，魏顺于其中。	0
病起江南力未匀，强将冠剑拂埃尘。木鸡自笑真无用，刍狗何劳收已陈。行从銮旗风日细，侧听庙乐管弦新。谁知四载勤劳后，并举成功祚泣辛。	0
邻家人未识，床上坐堆堆。郎来傍门户，满口索钱财。	0
园密花藏易，楼深月到难。酒虚留客尽，灯暗远更残。麝想眉间印，鸦知顶上盘。文王之囿小，莫惜借人看。	0
日月无根天不老。浮生总被消磨了。陌上红尘常扰扰。昏复晓。一场大梦谁先觉。雒水东流山四绕。路傍几个新华表。见说在时官职好。争信道。冷烟寒雨埋荒草。	0
冬，十月，秦王堅如鄴，獵于西山，旬餘忘返。伶人王洛叩馬諫曰： 鄭玄曰：伶官，樂官也。伶氏世掌樂官而善焉，故後世多號樂官爲伶官。 陛下羣生所繫，今久獵不歸，一旦患生不虞，柰太后天下何！堅爲之罷獵還宮。 爲，于僞翻。 王猛因進言曰：畋獵誠非急務，王洛之言，不可忘也。堅賜洛帛百匹，拜官箴左右， 左傳：昔周辛甲之爲太史，命百官官箴王闕，於虞人之箴曰：芒芒禹迹，畫   爲九州，經啓九道。民有寢廟，獸有茂草，各有攸處，德用不擾。在帝夷羿，冒于原獸，忘其國恤而思其麀牡。武不可重，用不恢于夏家。獸臣司原，敢告僕夫。虞箴如是，以戒獵也。堅倣其意拜洛爲官箴左右。 自是不復獵。 復，扶又翻。	1
眼边寒策良可亲，我曹龊龊渠笑人。青鞋布袜有能事，唤取子西来细论。老夫个里得妙解，挈挈独提弥勒袋。他日还炊何许糜，只今且煮南徐菜。八年吴头并楚尾，痿痿羸羸饥不死。端无一物娱此生，天公乞与毛锥子。莫嗔朱颜渐殊故，且以粗言作依处。几时雪片似车轮，著屐梅花海中去。	0
朱颜充赋早，苍鬓拜恩归。烟水鹡鸰聚，霜穹鸿雁飞。传经金耻富，下笔玉藏辉。贵仕毋嫌晚，天门受赐衣。	0
九月，乙卯，文登賊帥淳于難請降，置登州，以難爲刺史。 文登，本漢牟平縣地，後齊置文登縣，因文登山而名。隋志，屬東萊郡。時置登州兼領萊州之觀陽縣。降，戶江翻；下同。	1
宿昔试安命，自私犹畏天。劳生系一物，为客费多年。衡岳江湖大，蒸池疫疠偏。散才婴薄俗，有迹负前贤。巾拂那关眼，瓶罍易满船。火云滋垢腻，冻雨裛沈绵。强饭莼添滑，端居茗续煎。清思汉水上，凉忆岘山巅。顺浪翻堪倚，回帆又省牵。吾家碑不昧，王氏井依然。几杖将衰齿，茅茨寄短椽。灌园曾取适，游寺可终焉。遂性同渔父，成名异鲁连。篙师烦尔送，朱夏及寒泉。	0
静顺坤仪，圣神是育。懿铄昭陈，镂文华玉。乐奏既备，礼仪不渎。导迎善祥，翟车归毣。	0
丁卯，以天下略定，大赦百姓，給復一年。 復，方目翻；下同。 陝鼎函虢虞芮六州，轉輸勞費， 陝州，治陝弘農縣，本隋弘農郡，義寧元年曰鳳林，領弘農閿鄕湖城；武德元年曰鼎州，因鼎湖爲名。武德三年，以永寧崤置函州。又義寧元年，分盧氏長水桃林置虢郡，武德元年，曰虢州。義寧元年，以安邑虞鄕夏置安邑郡，武德元年，曰虞州。二年，以芮城河北永樂置芮州。 幽州管內，久隔寇戎，並給復二年。律令格式，且用開皇舊制。赦令旣下，而王竇餘黨尙有遠徙者，治書侍御史孫伏伽上言：兵食可去，信不可去，陛下已赦而復徙之， 治，直之翻。伽，求加翻。上，時掌翻。去，羌呂翻。復，扶又翻，又音如字。 是自違本心，使臣民何所憑依。且世充尙蒙寬宥，況於餘黨，所宜縱釋。 考異曰：伏伽表云：今月二日，發雲雨之制。而赦書乃十二日，或脫十字也。又云：常赦所不免，咸赦除之。今赦無此文，豈實錄錄赦文不盡歟？ 上從之。	1
甲辰，車駕發穀水，入宮，御正殿，受朝賀， 時以貞觀殿爲正殿，崇勳殿爲入閤。朝，直遙翻。 乙巳，御光政門， 時遷洛之後，易宮門名，改長樂門爲光政門。 赦天下，改元。 改元天祐。 更命陝州曰興唐府。 更，工衡翻。 詔討李茂貞楊崇本。	1
一枰局上无多歧，世人到此怀自疑。方圆动静曾未识，生死眼前那得知。长头道士年十三，眼如岩电光烂烂。已将双脚落城市，犹自面目藏烟岚。局中应答每闲暇，挥霍纷纭穷变化。回头却笑世人疏，不认盈虚成取舍。我闻此艺在专攻，莫起妄念思冥鸿。冥鸿不至局已败，弓缴漫自存胸中。我欲将君比弈秋，专持此艺从君游。但期白黑得归处，一枰胜负吾无求。又闻奕棋多仙侣，常向局中送寒暑。世间利害疾转头，妙手如今向谁语。昔时陶令曾鼓琴，为嫌弦上多繁音。七弦除去五音断，却于此处知琴心。我知此艺亦如此，不似推枰休刻齿。请君长大具芒鞋，共向鹿门寻石髓。	0
清泠玉韵两三章，落箔银钩七八行。心逐报书悬雁足，梦寻来路绕羊肠。水南地空多明月，山北天寒足早霜。最恨泼醅新熟酒，迎冬不得共君尝。	0
爆竹惊今夕，屠苏荐诘朝。去来时转眼，新旧岁中腰。立地符先钉，倚门钱未烧。土人珍裂饼，聊以荐金蕉。	0
辛巳，以暉爲保義節度使，侯章爲鎭國節度使保義軍馬步都指揮使，王晏爲絳州防禦使保義軍馬步副指揮使。 按王晏先已爲保義軍馬步都指揮使，旣賞其功，不應爲副指揮使，恐誤。	1
出入黄牛峡，江声昼夜腾。猿啼愁不住，何日下彝陵。	0
思齐太任，嫔于周京。至哉坤元，万物资生。不可仪测，矧可强名。镂玉绳金，昭哉号荣。	0
多少恨，昨夜梦魂中。还似旧时游上苑，车如流水马如龙，花月正春风。	0
我去日以远，君留谁与居。难忘畴昔意，故有圣贤书。窗几深潇洒，尘埃痛扫除。入官纷万事，濠上有游鱼。	0
今夕复何夕，翠笼蒲艾香。明朝做端午，节物追楚乡。客从何方来，寄我锦云章。江山渺何许，宛然挹清扬。忽忆老先生，方上千岁觞。北园竹万个，想见清簟凉。安得子列子，御我藓古傍。剧谈坐抵掌，一吐冰雪肠。当时写巴曲，本拟书数行。笔阁不得下，聊与歌慨慷。乃今亦复尔，歌短意则长。	0
滕子嗜古学，万卷作生计。孤灯耿夜阑，盗畏不敢睨。至宝世不售，虚名竟何利。尚想古城隅，幽花开绕砌。	0
岁熟田家乐，秋风客自悲。茫茫曲城路，归马日斜时。	0
诗誇洞庭湖，盖举其粗尔。自此稍南行，更有潇湘水。潇湘如此流，浅深清见底。吾邑在其旁，桑麻百馀里。民经南巡后，淳庞犹可喜。白酒日相沽，鲈鱼夜成市。念方从吏隐，小官不为耻。先期了赋租，随时用鞭箠。此外无馀事，看山聊隐几。还作小诗篇，寄声前御史。御史吾故人，风义今为伟。超迁未复甚，久仆行复起。但使交期在，不须论远迩。今夕宿朱仙，相望月明里。	0
乡路风雪深，生事忧患迫。天长波澜广，高举无六翮。独立寒夜移，幽境思弥积。霜月照胆净，银河入檐白。沽酒聊自劳，开樽坐檐隙。主人奏丝桐，能使高兴剧。清机暂无累，献酢更络绎。慷慨葛天歌，愔愔广陵陌。既醉万事遗，耳热心亦适。视身兀如泥，瞪目傲今昔。故人间城阙，音信两脉脉。别时前盟在，寸景莫自掷。心与白日斗，十无一满百。寓形薪火内，甘作天地客。与物无亲疏，斗酒胜竹帛。何必用自苦，将贻古贤责。	0
镜湖泮宫转街曲，才隔清溪便无俗。竹桥斜度透竹门，墙根一竿半竿竹。恰思是间宜看梅，忽然一枝横出来。霜馀皴裂臂来大，只著寒花三两个。	0
高季昌遣都指揮使倪可福以卒萬人脩江陵外郭，季昌行視， 行，下孟翻。 責功程之慢，杖之。季昌女爲可福子知進婦，季昌謂其女曰：歸語汝舅：吾欲威衆辦事耳。以白金數百兩遺之。 語，牛倨翻。遺，唯季翻。	1
封疆七百里，禄秩二千石。拥节祠太山，寒天霜草白。	0
朱泚 章：十二行本泚下有旣字；乙十一行本同。 自奉天敗歸， 事見上卷建中四年。泚，且禮翻，又音此。 李晟謀取長安。劉德信與晟俱屯東渭橋， 劉德信屯東渭橋，事始見二百二十八卷建中四年。晟，成正翻。 不受晟節制；晟因德信至營中，數以滬澗之敗及所過剽掠之罪，斬之； 數，所具翻，又所主翻。滬，侯古翻。剽，匹妙翻。滬澗之敗見二百二十八卷建中四年。是年十一月，旣加李晟神策行營節度，劉德信可得而不受節制乎！況又有敗軍及剽掠之罪，斬之宜矣。 因以數騎馳入德信軍，勞其衆， 勞，力到翻。騎，奇寄翻。 無敢動者，遂幷將之，軍勢益振。 將，卽亮翻，又音如字。	1
三月，辛丑，赦天下，改元。	1
地上泉流府库充，艰难天与岁时丰。他时若论关中漕，合数萧何第一功。	0
小隐非吾土，幽怀属暮春。人忧原宪病，鬼笑子龙贫。草合看迷路，篁抽欲过邻。俗嘲慵自解，鼷弩惜千钧。	0
兰若山高处，烟霞嶂几重。冻泉依细石，晴雪落长松。问法看诗忘，观身向酒慵。未能割妻子，卜宅近前峰。	0
冥观天地何云为，茫茫万物争蕃滋。羽毛鳞介各异趣，披攘攫搏纷相随。人亦其间一物尔，饿食渴饮无休时。苟非道义充其腹，何异鸟兽安须眉。人生在学勤始至，不勤求至无由期。孟轲荀卿扬雄氏，当时未必皆生知。因其钻仰久不已，遂入圣域争先驰。既学便当穷远大，勿事声病淫哇辞。斯文下衰吁已久，勉思驾说扶颠危。击喑驱聋明大道，身与姬孔为藩篱。是非丰悴若不学，慎无空使精神疲。	0
离人去复留，白马黑貂裘。屈指论前事，停鞭惜旧游。帝乡那可忘，旅馆日堪愁。谁念无知己，年年睢水流。	0
鎭海鎭東節度使越王錢鏐求封吳越王；朝廷不許。朱全忠爲之言於執政，乃更封吳王。 天復元年，錢鏐封越王。爲，于僞翻。更，工衡翻。	1
五月，戊辰，余孝頃遣使詣丞相府乞降。 使，疏吏翻。	1
泪满罗衣酒满卮，一声歌断怨伤离。如今两地心中事，直是瞿昙也不知。	0
婆娑园中树，根株大合围。蠢尔树间虫，形质一何微。孰谓虫之微，虫蠹已无期。孰谓树之大，花叶有衰时。花衰夏未实，叶病秋先萎。树心半为土，观者安得知。借问虫何在，在身不在枝。借问虫何食，食心不食皮。岂无啄木鸟，觜长将何为。	0
契丹主殺右金吾衞大將軍李彥紳宦者秦繼旻，以其爲唐潞王殺東丹王故也。 殺東丹王見二百八十卷晉高祖天福元年，唐潞王之淸泰三年也。爲，于僞翻。 以其家族貲財賜東丹王之子永康王兀欲。兀欲眇一目，爲人雄健好施。 兀欲始見於此，爲後得國張本。施，式豉翻。	1
立国从来为战功，一朝何事却谈空。台城兵匝无人敌，闲卧高僧满梵宫。	0
丁未，朔方節度使韓遜奏克鹽州，斬岐所署刺史李繼直。 唐末，鹽州奏事專達朝廷，不隸靈夏。至是靈鹽遂復合爲一鎭。	1
登高上山上，高处更堪愁。野菊他乡酒，芦花满眼秋。风烟连楚郡，兄弟客荆州。早晚朝天去，亲随定远侯。	0
宝坐既兴，凤舆戒行。奏解严办，归燕邃清。问安寿慈，奉赍宗祊。弥千万年，内助圣明。	0
元老留司卧雒阳，谏官通理辍鸳行。仲宣旧佐红莲幕，裴度新开绿野堂。几处古碑停马读，到时春笋约僧尝。香山居士真容在，为我公馀奠一觞。	0
自从君弃妾，憔悴不羞人。唯馀坏粉泪，未免映衫匀。	0
吾求一屋逮两月，贫不谋贵何以图。朅来自放就穷巷，幸得之喜何敢吁。颓檐断柱不相缔，瓦堕散地梁架虚。门无藩闑户不闭，时时犬彘入自居。主人怜我莫自致，为我补葺加垍涂。翻翻匠氏乃谁子，颉颃作气厉叫呼。群庸汹汹助声势，睥睨凌我要我酤。归来叹息无自得，两日财致酒一壶。徵多偿少意不惬，弃我忽去如逃逋。重来阒寂不可问，依旧四壁编空芦。嗟余虽贫日犹爨，可不善为盎釜谟。外户不闭古则尔，今也盗贼过街衢。乞钱买篱作籓固，更学关楗防朝晡。邻翁问我乃何者，得毋亦以名自儒。王朝潭潭聚冠盖，几人不载卿相车。子何布被不盖肉，浪自名士实则奴。假为无能守编户，犹可自择安阎闾。胡为惨戚卒困此，去矣何屋不可徂。此居卑洼不待说，四高中下流无渠。夏霖连延久积注，往往灶下秋生鱼。始来图此不自择，终见坐与蚯蚓俱。何况梁榱日蛀腐，一仆非尔力可扶。苟求暂安急旦夕，反以身就殒压虞。乃知穷则失自爱，死得正命有几且。翁乎尔言诚得矣，我方困甚非真愚。	0
君不见南岳懒残师，佯狂啖残食。鼻涕任垂颐，懒为俗人拭。又不见愚溪子柳子，堂堂古遗直。以愚名溪山，于今慕其德。二子真吾师，欲见不可得。唯有懒愚树，终日对颜色。齐威勤读书，轮扁巧斲轮。勤巧动心志，何如懒愚贞。衰年发已皤，行少坐时多。亦欲效勤巧，奈此懒愚何。	0
宦游萧索为无能，移住中条最上层。得剑乍如添健仆，亡书久似失良朋。燕昭不是空怜马，支遁何妨亦爱鹰。自此致身绳检外，肯教世路日兢兢。	0
饥眼眩东西，诗肠忘早晏。虽知灯是火，不悟钟非饭。山僧异漂母，但可供一莞。何为二十年，记忆作此讪。斋厨养若人，无益祇贻患。乃知饭后钟，阇黎盖具眼。	0
贫与病相约，贫来病亦来。有僧时馈药，无鬼敢输财。酒债偿仍欠，医书閤又开。安贫吾自爱，且遣病魔回。	0
道成人不识，流水响空山。花暗轩窗外，云随坐卧间。验图名已久，绝粒事长闲。更欲昆崙去，羞看绛节还。	0
君家子华翰林老，解吟芳草夕阳愁。开红落翠天为泣，覆手作春翻手秋。晚唐异味今谁嗜，耳孙下笔参差是。一径芙蓉十万枝，唤作春风二月时。旁人笑渠眼花恐落井，渠方掉头得句呼不醒。老夫向来守荆溪，郡有诗人元不知。赠我连城杂照乘，一夜空斋横白蜺。	0
仙游渡颍水，访隐同元君。忽遗苍生望，独与洪崖群。卜地初晦迹，兴言且成文。却顾北山断，前瞻南岭分。遥通汝海月，不隔嵩丘云。之子合逸趣，而我钦清芬。举迹倚松石，谈笑迷朝曛。益愿狎青鸟，拂衣栖江濆。	0
客里愁如积，朝来意亦欣。鸣阶无宿雨，度隙有归云。且免泥盈尺，犹祈岁十分。中原念淮浙，不忍话传闻。	0
江上松楠深复深，满山风雨作龙吟。年来老干都生菌，下有孙枝欲出林。白发未成归隐计，青衫傥有济时心。闭门试草三千牍，仄席求人少似今。	0
入务市朝念，在家云水僧。善薰妻法喜，敬远女摩登。忙里且寻静，热中须放生。时时发深省，结业莫教增。	0
一簟临窗薤叶秋，小帘风荡半离钩。魂清雨急梦难到，身在五湖波上头。	0
王建等攻信都，六十餘日不下，士卒多死。庚申，魏王珪自攻信都。壬戌夜，燕宜都王鳳踰城奔中山。 鳳知珪至，膽破而走。 癸亥，信都降魏。	1
尚记青灯同讲贯，安知白首始遭逢。向来众论称雏凤，岁晚同时拜老龙。	0
吴宫夜长宫漏款，帘幕四垂灯燄煖。西施自舞王自管，雪纻翻翻鹤翎散。促节牵繁舞腰懒，舞腰懒，王罢饮。盖覆西施凤花锦，身作匡床臂为枕。朝佩枞玉王晏寝，寝醒阍报门无事。子胥死后言为讳，近王之臣论王意。共笑越王穷惴惴，夜夜抱冰寒不睡。	0
公生百载下，学契五峰心。崇鼎屹重器，洪钟希太音。词源擅翻海，句律善舂金。材古谁人识，清歌和惨吟。	0
去年祷雨旃檀林，慈云赐我三日霖。今年包山小湖寺，更得因缘礼大士。小湖气象似宝陁，怪石列岸腾嵯峨。近山一抹横脩蛾，远山点滴浮青螺。四方上下皆沧波，清秋一片银为河。风平如镜著水磨，有时粼粼纬碧罗。倾覆变动一刹那，蛰雷震起千蛟鼍。吾闻天形象鸡子，大地为黄白为水。太湖沉沉九地底，小湖绝顶悬崖里。信哉山泽通一气，激而行之或可使。湖山固是人所乐，至人亦复酷爱此。浮海而来开精蓝，莲以草化红台三。愿分一枝入西土，令我灭度生其间。	0
五月，丙寅，禁天下屠殺及捕魚蝦。江淮旱，饑，民不得采魚蝦，餓死者甚衆。 后禁屠捕而殺人如刈草菅，可以人而不如物乎！蝦，戶加翻。	1
太息滕侯绩未成，尚须堤土作湖扃。万艘丹槛屯江浦，千尺长虹锁洞庭。	0
缭绕州城带雨长，雨馀云气亦飞扬。小楼别有幽欣处，时复风吹荷叶香。	0
南商西洛曾虚署，长吏居民怪不来。妄语自知当见弃，远人未信本非才。厌从贫李嘲东阁，懒学谀张缓两腮。知有四翁遗迹在，山中岂信少人哉。	0
感会由来属俊贤，谁知出处更相先。蒲且卷弋冥鸿日，荀令开池浴凤年。佚老疏金催具酒，济时商楫正横川。高风盛德俱难状，留与名山信史传。	0
穆穆鸾凤友，何年来止兹。飘零失故态，隔绝抱长思。翠角高独耸，金华焕相差。坐蒙恩顾重，毕命守阶墀。	0
堪笑愚人被色萦，拟将呼吸要留精。神仙清静方为道，男女腥膻本俗情。秽浊岂堪充上品，还丹方可保长生。房中之术空传世，迷杀寰中多少人。	0
结习慕金仙，西方省问禅。时分四季社，报积后生缘。念恋期无问，辛勤已有年。会缘如有约，此理自谁传。	0
白鹤青岩半，幽人有隐居。阶庭空水石，林壑罢樵渔。岁月青松老，风霜苦竹疏。睹兹怀旧业，回策返吾庐。	0
炎昼永，初夜月侵床。露卧一丛莲叶畔，芙蓉香细水风凉。枕上是仙乡。浮世事，能有几多长。白日明朝依旧在，黄花非晚是重阳。不用苦思量。	0
官阙参差海上开，吐吞波浪起风雷。英灵万古无宗社，奚丑区区何足摧。	0
旧谷才登幼妇场，新蚕复出小姑忙。书生却弄閒针线，枉学明河织女襄。	0
树下彼何人，不语真吾好。语若及日中，烟霏谢成宝。	0
魏雎变张禄，越蠡改陶朱。谁料文山氏，姓刘名是洙。	0
百年亭子一朝新，三舍先生遇拂尘。城里看花多处所，此中只待采芹人。	0
林外一声青竹笋，坐间半醉白头翁。春山最好不归去，惭愧春禽解劝侬。	0
王崇武標點容肇祖聶崇岐覆校	1
绝怜法曹三尺喙，不办太仓五升米。胡奴走送今寂然，公路如何令至此。春花秋月千首诗，一字不曾堪疗饥。黄独已空镵底用，玉徽冻脱琴为炊。穷鬼偏随天下士，再结柳车君但试。不应满腹贮六奇，岂有逐贫无一计。诗中哀怨海样深，青灯搔首夜沉沉。一尊往慰风雨晚，莫管带围宽一眼。	0
三十六峰危似冠，晴楼百尺独登看。高凌鸟外青冥窄，翠落人间白昼寒。不觉衡阳遮雁过，如何钟阜斗龙盘。始知万岁声长在，只待东巡动玉鸾。	0
春，正月，己亥，安祿山入朝。 朝，直遙翻。考異曰：肅宗實錄：十二載，楊國忠屢言祿山潛圖悖逆。五月，玄宗使輔璆琳伺之。祿山厚賂璆琳，盛言祿山忠於國。國忠又言：祿山自此不復見矣。玄宗手詔追祿山，祿山來朝。舊傳亦同。按玄宗實錄幷祿山事迹，遣璆琳送甘子于范陽，覘祿山反狀，在十四載五月，而肅宗實錄及舊傳云十二載，誤也。今從唐曆。 是時楊國忠言祿山必反，且曰：陛下試召之，必不來。上使召之，祿山聞命卽至。庚子，見上於華淸宮， 見，賢遍翻。 泣曰：臣本胡人，陛下寵擢至此，爲國忠所疾，臣死無日矣！上憐之，賞賜巨萬，由是益親信祿山，國忠之言不能入矣。太子亦知祿山必反，言於上，上不聽。	1
步出山门日已西，昏鸦寒并隔巢枝。更寻陈迹穿阴洞，藓壁关真屈径奇。	0
丙辰，司空長沙王叔堅免。叔堅旣失恩，心不自安，乃爲厭媚， 厭，一琰翻。 醮日月以求福。或上書吿其事， 考異曰：南史云：上陰令人造其厭媚，又令人告之。今從陳書。 帝召叔堅，囚于西省， 門下省爲東省，中書省爲西省。 將殺之，令近侍宣敕數之。 數，責其罪也。數，所具翻，又所主翻。 叔堅對曰：臣之本心，非有他故，但欲求親媚耳。臣旣犯天憲，罪當萬死。臣死之日，必見叔陵，願宣明詔，責之於九泉之下。帝乃赦之，免官而已。 因叔堅之言，始念其擁護之功。此豈少恩而已哉？不明故爾。	1
舒卷因风何所之，碧天孤影势迟迟。莫言长是无心物，还有随龙作雨时。	0
邵陵王綸在汝南，脩城池，集士卒，將圖安陸。魏安州刺史馬祐以吿丞相泰， 五代志：安陸郡，梁置南司州，西魏改曰安州，今爲德安府。 泰遣楊忠將萬人救安陸。 將，卽亮翻。	1
秋，七月，己巳朔，魏主嗣東巡，置四廂大將十二小將；以山陽侯斤元城侯屈行左   右丞相。 奚斤封山陽侯，拓跋屈封元城侯。 庚寅，嗣至濡源， 濡，乃官翻。 巡西北諸部落。	1
毁誉何时了，鸡虫事可知。不妨遭点检，好在莫相疑。高爵非吾性，奇勋任尔为。道人元具眼，批判亦慈悲。	0
剪新幡儿，斜插真珠髻。	0
圣运关天纪，龙飞古帝基。振摇三蜀地，耸发万年枝。出震同中古，承乾动四夷。恩颁新命广，泪向旧朝垂。大宝归玄谶，殊祥出远池。法天深罔测，体圣妙难知。俭德为全德，无思契十思。丕图非力至，英武悉天资。正直方亲切，回邪岂敢窥。将排颇与牧，相得稷兼夔。盐出符真主，麟来合大规。赓歌随羽籥，奕叶敩伊祁。寡欲情虽泰，忧民色未怡。盛如唐创业，宛胜晋朝仪。旰食宫莺啭，宵衣禁漏迟。多于汤土地，还有禹胼胝。视物如伤日，胜残去杀时。守文情的的，无逸戒孜孜。轩顼风重振，皇唐鼎创移。始闻呈瑞石，又报产灵芝。覆帱高缘大，包容妙在卑。兄呼春赫日，师指佛牟尼。佳气宸居合，淳风乐府吹。急贤彰帝业，解网见天慈。粟赤千千窖，军雄万万儿。八蛮须稽颡，四海仰昌期。玉辇嫔嫱拥，宫花锦绣欹。尧云同叆叇，汉祖太驱驰。氛祲根株尽，浇讹朕兆隳。山河方有截，野逸诏无遗。境静消锋镝，田香熟稻?。梦中逢傅说，殿上见辛毗。金镜悬千古，彤云起四维。盛行唐典法，再睹舜雍熙。祝寿乾文动，郊天太一随。煌煌还宿卫，亹亹叶声诗。饮醴和甘雨，非烟绕御帷。银轮随宝马，玉沼见金龟。杳杳闻韶濩，重重降抚绥。魏徵须却出，葛亮更何之。简约逾前古，升平美不疑。触邪羊唅唅，鼓腹叟嘻嘻。迈五方云大，超三始见奇。锦霞连紫极，仙鸟下峨眉。谢傅还为傅，周师又作师。纳隍为永任，从谏契无为。子子寰瀛主，孙孙日月旗。寿春嗟寿域，万国尽虔祈。捧日三车子，恭思八彩眉。愿将七万岁，匍匐拜瑶墀。	0
新月上，远烟开，惯随潮水采珠来。棹穿花过归溪口，酤春酒，小艇缆牵垂岸柳。	0
国赖姜任盛，门归马邓高。关雎求窈窕，卷耳念勤劳。圣淑才难拟，休明运继遭。冈原今献卜，帷扆正攀号。	0
先是漁陽王松據涿郡， 先，悉薦翻。 郡人劉放說松以地歸操，操辟放參司空軍事。 爲劉放因此管魏機密以亂魏張本。	1
松偃石床平，何人识姓名。溪冰寒棹响，岩雪夜窗明。机尽心猿伏，神闲意马行。应知此来客，身世两无情。	0
众生多品类，诸佛祇一般。庶人见天子，知隔几重关。若有过人策，欲见亦不难。策中契圣理，坐取国家官。	0
癸巳，以左羽林衞大將軍建昌王武攸寧爲納言，洛州司馬狄仁傑爲地官侍郞，與冬官侍郞裴行本並同平章事。太后謂仁傑曰：卿在汝南，甚有善政， 謂垂拱四年刺豫州時也。 卿欲知譖卿者名乎？仁傑謝曰：陛下以臣爲過，臣請改之；知臣無過，臣之幸也，不願知譖者名。太后深歎美之。	1
泓然一缶水，下与㘭堂接。青菰八九枝，圆荷四五叶。动摇香风至，顾盼野心惬。行可采芙蓉，长江讵云涉。	0
春晚，风暖。锦城花满，狂杀游人。玉鞭金勒寻胜，驰骤轻尘，惜良辰。翠蛾争劝临邛酒，纤纤手，拂面垂丝柳。归时烟里钟鼓，正是黄昏，暗销魂。	0
王崇武標點容肇祖聶崇岐覆校	1
师是浮云无著身，我居尘网敢相亲。应从海上秋风便，偶自飞来不为人。	0
沈攸之自送運米至下邳， 沈攸之自淮陰至下邳。 魏人遣淸泗間人詐攸之云：薛安都欲降， 降，戶江翻。 求軍迎接。軍副吳喜請遣千人赴之，攸之不許。旣而來者益多，喜固請不已，攸之乃集來者吿之曰：君諸人旣有誠心，若能與薛徐州子弟俱來者，皆卽假君以本鄕縣，唯意所欲；如其不爾，無爲空勞往還。自是一去不返。 以攸之知其情也。 攸之使軍主彭城陳顯達將千人助戍下邳而還。 將，卽亮翻；下同。還，從宣翻，又如字。	1
不得来书久，那知是古人。近吟丞相喜，往事谏官嗔。身死留名在，堂空著影新。平生闻笛感，为此一沾巾。	0
燕分炳箕宿，鲁野照奎星。天开岳渎，储瑞重见吐书麟。人道兰庭生谢，我羡竹林得阮，中夜沸欢声。奇称符百药，童号迈终军。姿禀厚，骨骼异，气神清。好把一经为教，切莫诧籯金。击瓮画图休展，对日有言可听，材大等庄椿。年欲临志学，上国早充宾。	0
雪花岂结子，徒满连理枝。嫁作征人妻，不得长相随。去年君点行，贱妾是新姬。别早见未熟，入梦无定姿。悄悄空闺中，蛩声绕罗帏。得书喜犹甚，况复见君时。	0
霁色满空碧，爽气正横秋。登高行乐，□来只说古巴州。扫□尘埃来坐，携取烟云杖履，容□□清游。坐上尽佳客，一醉破千忧。倚虚壁，绝临□，上层楼。黄花赤叶，鸟□啼断四山幽。醉里不知归去，空有乱云衰草，落日几多愁。舞鹤在霄汉，宿鹭点汀洲。	0
奉宸班近殿中香，人在金銮日月旁。鱼藻君臣同恺乐，露萧遐迩荷龙光。已闻幼海歌重润，更得清风诵十章。嘉会古今应罕遇，未饶西母白云觞。	0
柳巷莺啼春未晓，画堂环佩珊珊。薰炉烘暖鹧鸪斑。寿杯须斗酌，舞袖正弓弯。未说珥貂横玉事，勋名且勒燕然。归来方卜五湖闲。年年花月夜，沈醉绮罗间。	0
阶前下马时，梁上题诗处。惨澹病使君，萧疏老松树。自嗟还自哂，又向杭州去。	0
怨空闺，秋日亦难暮。夫婿断音书，遥天雁空度。	0
鉴形须明镜，疗疾须良医。若无傍人见，形疾安自知。世路薄言行，学成弃其师。每怀一饭恩，不重劝勉词。敩学既不诚，朋友道日亏。遂作名利交，四海争奔驰。常慕正直人，生死不相离。苟能成我身，甘与僮仆随。我言彼当信，彼道我无疑。针药及病源，以石投深池。终朝举善道，敬爱当行之。纵令误所见，亦贵本相规。不求立名声，所贵去瑕玼。各愿贻子孙，永为后世资。	0
视生如在梦，梦里实是闹。忽觉万事休，还同睡时悟。智者会悟梦，迷人信梦闹。会梦无两般，一悟无别悟。富贵与贫贱，更亦无别道。	0
太白山中寺，师居最上方。猎人偷佛火，栎鼠戏禅床。定久衣尘积，行稀径草长。有谁来问法，林杪过残阳。	0
舣船清颍岸，岸豁见高原。桑柘寒烟路，牛羊落日村。扣舷鱼艇集，争食渚凫喧。去去风波事，逢人未易言。	0
梵林遗址在松萝，四十年来两度过。滤水东奔彭蠡浪，萍川西注洞庭波。村烟不改居人换，官路无穷行客多。拖紫腰金成底事，凭阑惆怅欲如何。	0
隔篱疏影照横塘。东风吹暗香。陇头归路指苍茫。江南春兴长。扃小院，静回廊。有人凭短墙。角声惊梦月横窗。此时能断肠。	0
夏，四月，戊午朔，日有食之。	1
甫也道亦丧，孤身出蜀城。彩毫终不撅，白雪更能轻。命薄相如命，名齐李白名。不知耒阳令，何以葬先生。	0
青灯映独宿，世事忽如遗。一榻寒无梦，高斋静见诗。长空消海气，远壑淡幽姿。欲问无生意，高人不可期。	0
三年乙卯四七五	1
华亭入翠微，秋日乱清晖。崩石欹山树，清涟曳水衣。紫鳞冲岸跃，苍隼护巢归。向晚寻征路，残云傍马飞。	0
檀栾千亩绿，知是辟疆园。远岫当庭户，诸花覆水源。主人邀尽醉，林鸟助狂言。莫问愁多少，今皆付酒樽。	0
九十不衰真地仙，六旬犹健亦天怜。今年相遇莺花月，此夜同欢歌酒筵。四座齐声和丝竹，两家随分斗金钿。留君到晓无他意，图向君前作少年。	0
五月，戊寅，魏大赦。	1
昔有华阳真逸，今惟员峤老仙。悬弧小余□岁，拈花先我两年。	0
筑著成都人姓刘，丹成蜕迹入罗浮。琼楼数纸御书在，虚静先生已掉头。	0
夏，四月，癸酉，寶宿廣都黃楡谷， 魏收地形志：廣都縣，屬建德郡，在漢北平白狼縣界，隋省入遼西柳城縣。 會遣其黨仇尼歸吳提染干帥壯士二十餘人 帥，讀曰率；下同。 分道襲農隆，殺隆於帳下；農被重創， 被，皮義翻。創，初良翻。 執仇尼歸，逃入山中。會以仇尼歸被執，事終顯發，乃夜詣寶曰：農隆謀逆，臣已除之。寶欲討會，陽爲好言以安之曰：吾固疑二王久矣，除之甚善。	1
我闻上天乐，仙圣并游宾。离楚何所据，招回逐客魂。谓门有九关，虎豹代守阍。砥舌饥涎流，触之辄害人。讥呵自有常，帝意宁不仁。穷壤苦恨隔，传闻恐失真。我欲稽首问，无梯倚青云。块然守下土，此愤何由伸。	0
耳根唯愿常清静，更得四时风雨顺。开得眼来一切心，尽为好事善相近。	0
翕辟以时，协气陶蒸。播之金石，锵厥和声。冥冥眑眑，孔享纯诚。是听是娭，邦基永宁。	0
夏，益州夷二十四邑三萬餘人皆反。遣水衡都尉呂破 張：破作辟。 胡募吏民及發犍爲蜀郡奔命往擊，大破之。 犍爲蜀郡，皆屬益州。犍爲郡，唐瀘戎嘉眉榮資簡州地。蜀郡，唐成都府彭蜀邛雅翼茂州之地。應劭曰：舊時郡國皆有材官騎士以赴急難；今夷反，常兵不足以討之，故權發精勇，聞命奔走，故謂之奔命。李奇曰：平居發二十以上至五十爲甲卒；今者五十以上六十以下爲奔命。奔命，言急也。師古曰：應說是。余據左傳：子重子反一歲七奔命。奔命者，救急之師，固不拘五十以上六十以下也。犍，居言翻。	1
李侯入境怜焦枯，指麾屏翳如家奴。坐令大旱变霖雨，一时凋瘵歌岩夫。我思东坡不可见，夜讽新诗还撚须。庆源老人骨已朽，爱民似子当今无。稻田上下水声接，农家准拟相携壶。南邻败屋攲欲倒，君来往往人争扶。流离复合燕相贺，向人竞欲嘲解襦。吏民莫怪吾面瘠，耄倪艰食方饥癯。政声不必家置喙，自然和气成欢呼。何当相聚饮一斗，高吟大笑临邛垆。	0
客意天南兴已阑，不堪言别向仙官。梦摇玉佩随旄节，心到金华忆杏坛。荒郊极望归云尽，瘦马空嘶落日残。想得故山青霭里，泉声入夜独潺潺。	0
不到终南向几秋，移居更欲近沧洲。风吹雨色连村暗，潮拥菱花出岸浮。漠漠望中春自艳，寥寥泊处夜堪愁。如君岂得空高枕，只益天书遣远求。	0
我本山中人，当暑玩泉石。高吟清风朝，长啸明月夕。前年徙江城，舴艋劣容席。是时暑雨过，黄流没青荻。城中无置锥，僦舍至三易。迩来成小筑，风月得相觅。执热想飞瀑，白练挂苍壁。顿从釜甑中，令我获苏息。尤怜昨夜雨，洒濯有馀力。	0
懷光欲緩戰期，且激怒諸軍，奏言：諸軍糧賜薄，神策獨厚。厚薄不均，難以進戰。上以財用方窘， 窘，巨隕翻。 若糧賜皆比神策，則無以給之，不然，又逆懷光意，恐諸軍觖望； 觖，古穴翻，怨望也。 乃遣陸贄詣懷光營宣慰，因召李晟參議其事。懷光意欲晟自乞減損，使失士心，沮敗其功， 沮，在呂翻。敗，補邁翻。 乃曰：將士戰鬭同而糧賜異，何以使之協力！ 將，卽亮   翻。 贄未有言，數顧晟。晟曰：公爲元帥，得專號令；晟將一軍，受指蹤而已。 數，所角翻。帥，所類翻。將，卽亮翻，又音如字。 至於增減衣食，公當裁之。懷光默然，又不欲自減之，遂止。 李晟之答懷光，氣和而辭正，故能伐其謀。	1
同是乾坤事不同，雨丝飞洒日轮中。若教阴朗长相似，争表梁王造化功。	0
九衢名与利，无计扰闲人。道远期轻世，才高贵重身。石脂稀胜乳，玉粉细于尘。骨换肌肤腻，心灵气色真。嵩山高到日，洛水煖如春。居住应安稳，黄金几灶新。	0
日落大江头，返照江村里。独有羡鱼翁，垂纶收不起。	0
求利有何限，将松入市来。直饶人买去，也向柳边栽。细叶犹粘雪，孤根尚惹苔。知君用心错，举世重花开。	0
阴德仙官裔，殊勋辅相家。山川钟秀丽，人物见雄夸。小试丞卿月，卑栖属使华。盖棺何太早，行路亦兴嗟。	0
休从太上问灵均，华发骎骎及此辰。万里斗槎难远问，一时星弁玷同寅。纵逢裨灶言何益，自断虞翻相己屯。且喜岁星临宋分，今年颉利定称臣。	0
荆楚西南地，清明咫尺天。远山犹带雪，高柳已藏烟。	0
繹自去歲聞高祖之喪，以長沙未下，故匿之。壬寅，始發喪，刻檀爲高祖像，置於百福殿，事之甚謹，動靜必咨焉。繹以爲天子制於賊臣，不肯從大寶之號，猶稱太淸四年。丙午，繹下令大舉討侯景，移檄遠近。	1
王母当年，瑶池会、曾充坐客。对良辰为寿，复逢佳节。屈指重阳才五，明朝月已圆如璧。这夫人、真与柏舟姜，同年德。佳气霭，看葱郁。称觞处，多欣色。更萱庭斑戏，桂芳品列。未逊轲亲机教力，且如络秀声煊赫。问金花、锡宠自谁加，河东薛。	0
洛岸秋晴夕照长，凤楼龙阙倚清光。玉泉山净云初散，金谷树多风正凉。席上客知蓬岛路，坐中寒有柏台霜。多惭十载游梁士，却伴宾鸿入帝乡。	0
岁在永和，癸丑暮春，修禊兰亭。有崇山峻岭，茂林修竹，清流湍激，映带山阴。曲水流觞，群贤毕至，是日风和天气清。亦足以，供一觞一咏，畅叙幽情。悲夫一世之人。或放浪形骸遇所欣。虽快然自足，终期于尽，老之将至，后视犹今。随事情迁，所之既倦，俯仰之间迹已陈。兴怀也，将后之览者，有感斯文。	0
官辞中秘府，疏放野麋齐。偃仰青霄近，登临白日低。折腰窥乳窦，定足涉冰溪。染翰挥岚翠，僧名几处题。	0
竹底开幽径，山根结小楼。谁知多病苦，自判一生休。舟著平沙尾，桥横古渡头。往来皆物役，却扫独无求。	0
二月，壬申，上朝獻太清宫，上聖祖尊號曰大聖祖高上大道金闕玄元大皇太帝。 朝，直遙翻。上聖之上，時掌翻；下以義推。 癸酉，享太廟，上高祖諡曰神堯大聖光孝皇帝，太宗諡曰文武大聖大廣孝皇帝，高宗諡曰天皇大聖大弘孝皇帝，中宗諡曰孝和大聖大昭孝皇帝，睿宗諡曰玄眞大聖大興孝皇帝，以漢家諸帝皆諡孝故也。甲戌，羣臣上尊號曰開元天地大寶聖文神武證道孝德皇帝。 凡上尊號上諡之上，皆時掌翻。 赦天下。	1
韩氏三虎秉枢极，中有一虎似伟节。端居隐几学无心，夙驾入朝常正色。犯时独行太㟪?，回天不忌真药石。辇致归来荷二圣，推排使至有众力。吾侪小人但饱饭，不有君子何能国。西湖醉卧春水船，如何为人作丰年。	0
吏道岂易惬，如君谁与俦。逢时将骋骥，临事无全牛。鲍叔幸相知，田苏颇同游。英资挺孤秀，清论含古流。出塞佐持简，辞家拥鸣驺。宪台贵公举，幕府资良筹。武士伫明试，皇华难久留。阳关望天尽，洮水令人愁。万里看一鸟，旷然烟霞收。晚花对古戍，春雪含边州。道路难暂隔，音尘那可求。他时相望处，明月西南楼。	0
娇如花，美如玉，越溪女儿十五六。光风入帘睡初足，起画修眉远山绿。飞香走红三月心，一声白纻千黄金。高堂客散灯火深，醉鬓斜钗夜沈沈。	0
三千里外布干戈，果得鲸鲵入网罗。今日宝刀无杀气，只缘君处受恩多。	0
丈席他年闻至言，艰难不敢坠周旋。文词老去真何益，道妙平生薄有缘。人事眼前惟欲睡，丹经肘后更难传。清秋一室林泉好，洒扫思为杖屦先。	0
開皇二十年庚申六○○	1
仙人有宫号储福，藏在千山万山曲。翠微高下压檐楹，重叠堆峰三十六。	0
雅淡浅深黄，顾影敧秋雨。碧带犹皴笋指痕，不解擎芳醑。休唱古阳关，如把相思铸。却忆铜盘露已乾，愁在倾心处。	0
姹女矜容色，为花不让春。既争芳意早，谁待物华真。叶作参差发，枝从点缀新。自然无限态，长在艳阳晨。	0
叛将忘恩久，王师不战通。凯歌千里内，喜气二仪中。寇尽条山下，兵回汉苑东。将军初执讯，明主欲论功。落日烟尘静，寒郊壁垒空。苍生幸无事，自此乐尧风。	0
时来与物逝，路穷非我止。与子各意行，同落百蛮里。萧然两别驾，各携一稚子。子室有孟光，我室惟法喜。相逢山谷间，一月同卧起。茫茫海南北，粗亦足生理。劝我师渊明，力薄且为己。微疴坐杯酌，止酒则瘳矣。望道虽未济，隐约见津涘。从今东坡室，不立杜康祀。	0
千玑万琲照庭除，细雨斜风拂座隅。莫道长安贫似磬，缘阶绕砌尽真珠。	0
密雨集春庭，花含晓气清。喜倾烧酒酽，更御暑衣轻。老惜春无日，穷欣岁有成。杖藜园径晓，坐见小池平。	0
自从为楚客，不复扫荆扉。剑共丹诚在，书随白发归。旧游经乱静，后进识君稀。空把相如赋，何人荐礼闱。	0
此僧迷友著，因病得寻师。话尽山中事，归当月上时。高松连寺影，亚竹入窗枝。闲忆草堂路，相逢非素期。	0
翠云深锁齐姬恨，纤柯暗翻冰羽。锦瑟重调，绡衣乍著，聊饮人间风露。相逢甚处。记槐影初凉，柳阴新雨。听尽残声，为谁惊起又飞去。商量秋信最早。晚来吟未彻，却是凄楚。断韵还连，馀悲似咽，欲和愁边佳句。幽期谁语。怕寒叶凋零，蜕痕尘土。古木斜晖，向人怀抱苦。	0
袁紹復說何進曰： 復，扶又翻。說，輸芮翻。 前竇武欲誅內寵而反爲所害者，但坐言語漏泄；五營兵士皆畏服中人，而竇氏反用之，自取禍滅。 事見五十六卷建寧元年。 今將軍兄弟並領勁兵， 謂進及弟苗也。 部曲將吏皆英俊名士，樂盡力命， 樂，音洛。 事在掌握，此天贊之時也。將軍宜一爲天下除患，以垂名後世，不可失也！ 爲，于僞翻；下同。 進乃白太后，請盡罷中常侍以下，以三署郞補其處。太后不聽，曰：中官統領禁省，自古及今，漢家故事，不可廢也。且先帝新棄天下，我柰何楚楚與士人共對事乎！ 楚詞註曰：楚楚，鮮明貌。詩曰：衣裳楚楚。 進難違太后意，且欲誅其放縱者。紹以爲中官親近至尊， 近，其靳翻。 出納號令，今不悉廢，後必爲患。而太后母舞陽君及何苗數受諸宦官賂遺， 數，所角翻；下同。遺，于季翻。 知進欲誅之，數白太后爲其障蔽；又言：大將軍專殺左右，擅權以弱社稷。太后疑以爲然。進新貴，素敬憚中官，雖外慕大名而內不能斷， 斷，丁亂翻；下同。 故事久不決。	1
石勒與苟晞等相持於平原陽平間數月，大小三十餘戰，互有勝負。秋，七月，己酉朔，太傅越屯官渡，爲晞聲援。	1
峄阳之山，传名曰桐，六律相没五音中。七轸弦调皆是意，审详误则亦如空。清秋寂静华堂深，听之令我思沈吟。幽兰里韵冬夜永，且合大道古人心。舜制南风治苍生，方知尧化广聪明。初弹将了移声去，悲风秋思翻更互。鸟啼别鹤何凄凉，秪闻断续手挥忙。慢引来催急风雨，寒泉妙滴散馨香。	0
国渐移田氏，人谁悟景公。牛山两行泪，据与寡人同。	0
尝试评公诗，崖岸极孤绝。同僚笔可焚，后学巾宜折。	0
暄晴犹苦促，那更遇春霖。花色存馀态，春台得重临。主觞方意展，客意已愁侵。是底书生事，时为洛下吟。	0
戍满归来薇亦刚，策名不觉十年彊。素无沂国三场志，曾有西山一瓣香。晁董未能免科举，孔颜方可语行藏。要为天下奇男子，宁论区区国与乡。	0
十二危峰隐寒雾，旁连三巴下三楚。断崖青黄耸天壁，秀色苍茫接天路。鼓瑟玉京嬉帝傍，下镇九渊称帝女。冥心可见类相求，梦里襄王契神遇。锵然玉佩似可期，倏尔霓旌去无所。天风浩荡吹太清，万里凭虚送飞步。行云行雨终不来，岁月人间几朝暮。那知一戏疑万古，至今不知高唐处。仙兮神兮非与是，流传只有兰台赋。山藏虎兕争怒号，峡束江水翻波涛。舟楫寄命轻鸿毛，犹起羡慕成讥嘲。行人所见日卑浅，仰首弥觉巫山高。	0
晉王好自引輕騎迫敵營挑戰，危窘者數四， 好，呼到翻。挑，徒了翻。窘，巨隕翻。 賴李紹榮力戰翼衞之，得免。趙王鎔及王處直皆遣使致書曰：王笑謂使者曰：定天下者，非百戰何由得之！安可深居帷房以自肥乎！ 晉王此語，謂王鎔也。然王鎔志守祖父業自豢養而已；晉王則志於滅梁以雪讎恥者也。及梁旣滅，莊宗之志滿矣，馳騁田獵，意以爲不居帷房以自肥，不知以帷房自禍也。	1
上世师朱氏，慈闱祖艾轩。惓惓纂遗绪，历历识前言。柳记多先友，迁书赖外孙。悲哉此奇士，寂寞向寒原。	0
晉主與契丹結怨，知遠知其必危，而未嘗論諫。契丹屢深入，知遠初無邀遮入援之志。 旣不據險要以邀遮契丹之兵，又不遣兵入援也。 及聞契丹入汴，知遠分兵守四境以防侵軼。 軼，徒結翻。 遣客將安陽王峻 舊唐書地理志：相州，漢魏郡也，治安陽縣。安陽，漢侯國，故城在湯陰東。曹魏時，廢安   陽，併入鄴。後周移鄴，置縣於安陽故城，仍爲鄴縣。隋又改爲安陽縣，州所治也。若漢魏郡城則在縣之西北七里。將，卽亮翻。 奉三表詣契丹主：一，賀入汴；二，以太原夷夏雜居，戍兵所聚，未敢離鎭； 夏，戶雅翻。離，力智翻。 三，以應有貢物，値契丹將劉九一軍自土門西入屯於南川， 南川，謂晉陽城南之地。 城中憂懼，俟召還此軍，道路始通，可以入貢。契丹主賜詔褒美，及進畫，親加兒字於知遠姓名之上，仍賜以木柺。胡法，優禮大臣則賜之，如漢賜几杖之比，惟偉王以叔父之尊得之。 柺，乖買翻，老人拄杖也。歐史曰：王峻持柺歸，虜人望之皆避道。	1
城中乏食，以胡麻廩軍士。 胡麻，今謂之芝麻，粒小於粟，而黑，可以爲油。九炊九曝，以爲飯，食之，使人不飢。廩，當作稟，給也。 玄乘勝至零口， 零口，卽靈溪入江之口。 去江陵二十里，仲堪急召楊佺期以自救。佺期曰：江陵無食，何以待敵！可來見就，共守襄陽。仲堪志在全軍保境，不欲棄   州逆走，乃紿之曰： 紿，待亥翻。 比來收集，已有儲矣。 比，毗至翻；近也。 佺期信之，帥步騎八千，精甲耀日，至江陵，仲堪唯以飯餉其軍。佺期大怒曰：今茲敗矣！不見仲堪，與其兄廣共擊玄；玄畏其銳，退軍馬頭。 江陵縣南有江津戍，戍南對馬頭岸。 明日，佺期引兵急擊郭銓，幾獲之； 幾，居依翻。 會玄兵至，佺期大敗，單騎奔襄陽。仲堪出奔酇城。 酇縣，卽蕭何所封之邑；漢屬南陽郡，晉分屬順陽郡。酇，音贊。 玄遣將軍馮該追佺期及廣，皆獲而殺之，傳首建康。佺期弟思平，從弟尙保孜敬逃入蠻中。 從，才用翻。 仲堪聞佺期死，將數百人將奔長安，至冠軍城， 冠軍縣，卽霍去病所封之邑，屬南陽郡，其地在唐鄧州臨湍縣南界。冠，古玩翻。 該追獲之，還至柞溪， 水經註：柞溪水出江陵縣北，蓋諸池散流，咸所會合，積以成川；東流逕驛路水，上有大橋，仲堪縊處也；又東注船官湖。柞，子各翻，又在各翻。 逼令自殺，幷殺殷道護。仲堪奉天師道，禱請鬼神，不吝財賄，而嗇於周急；好爲小惠以悅人， 好，呼到翻。 病者自爲診脈分藥； 診，止忍翻。按脈以候病爲診。爲，于僞翻。 用計倚伏煩密，而短於鑒略，故至於敗。	1
一日不作诗，已觉神不王。一日不饮酒，更苦舌本彊。梁王自堕马，贾傅恨无状。寥寥千载后，有怀意谁谅。夫君出世家，伟一魁三相。人物方辈出，事业雅相尚。笑我守丘壑，踪迹更漫浪。尚馀杯中物，足以助豪放。相逢倾五斗，老子未多让。	0
滎陽人鄭燮以郡來降。 降，戶江翻。	1
铃閤优閒斲句新，客亭传诵慰驰神。诚知撷露敲冰陋，岂敌挥毫掞藻春。固乏琼瑶酬错宝，多惭鱼目换骊珍。近来闻道谈机迅，更恐难当彼上人。	0
健席高樯送病身，乱山荒陇障归津。应须一曲千回首，西去论心更几人。	0
远公莲社，流传图画，千古声名犹在。后人多少继遗踪，到我便、失惊打怪。西方未到，官方先到，冤我白衣吃菜。龙华三会愿相逢，怎敢学、他家二会。	0
不是天香与国香，如何酿得许芬芳。黄花嚼蕊非人世，身在蟾宫寒欲霜。	0
举头忽见衡阳雁，千声万字情何限。叵耐薄情夫，一行书也无。泣归香阁恨，和泪淹红粉。待雁却回时，也无书寄伊。	0
夏，四月，劉道規以疾求歸，許之。道規在荆州累年， 元年，道規刺荆州。 秋毫無犯。及歸，   府庫帷幕，儼然若舊。隨身甲士二人遷席於舟中，道規刑之於市。	1
市少全依郭，人稀却似村。湖山春气早，烟雨画图昏。倚树花微落，吟诗酒屡温。亲朋各南北，步屐款谁门。	0
尽道神龙此有灵，一池澄静暮痕清。如何蟠屈无飞志，却放鸣蛙有怒声。	0
好读高僧传，时看辟谷方。鸠形将刻杖，龟壳用支床。柳色春山映，梨花夕鸟藏。北窗桃李下，闲坐但焚香。	0
怪来庭砌堕寒梅，风笛数声清以哀。两日枯肠餍蔬笋，不堪茗椀发轻雷。	0
霜楮刳皮，冰花擘茧，满腔絮湿湘帘。抱瓮工夫，何须待吐吴蚕。水香玉色难裁剪，更绣针、茸线休拈。伴梅花，暗卷春风，斗帐孤眠。篝熏鹊锦熊毡。任粉融脂涴，犹怯痴寒。我睡方浓，笑他欠此清缘。揉来细软烘烘暖，尽何妨、挟纩装绵。酒魂醒，半榻梨云，起坐诗禅。	0
扫石扪萝向上行，门前坐见白云生。应思梦得多佳趣，独宿楼中待月明。	0
保康桥上夜观灯，喝石岩前夏饮冰。莫把山林笑朝市，老夫手里有乌藤。	0
淮海秦夫子，相逢又十年。好诗无漫与，爱酒不虚传。夜寺云连榻，秋江月满船。不知嵇叔夜，何得绝交篇。	0
素面何曾学艳妆，子肥刚带苦心肠。谁知刬被虚名误，污却莲花是六郎。	0
懷光屯咸陽累月，逗留不進； 逗，音豆。考異曰：實錄云：懷光堅壁自守，凡八十餘日。按懷光以十一月癸巳解奉天圍，李晟以二月戊申徙東渭橋，其間纔七十六日。實錄所言，謂懷光奔河中以前耳。今但云累月。 上屢遣中使趣之， 使，疏吏翻。趣，讀曰促。 辭以士卒疲弊，且當休息觀釁。諸將數勸之攻長安， 將，卽亮翻。數，所角翻；下同。 懷光不從，密與朱泚通謀。 章：十二行本謀下有事跡頗露四字；乙十一行本同；孔本同；張校同；退齋校同。泚，且禮翻；又音此。 李晟屢奏，恐其有變，爲所倂，請移軍東渭橋； 晟，成正翻。李懷光旣有異謀，李晟與之連營於咸陽，有不能一息安者，其奏請移軍當也。然必歸東渭橋者，晟之本規也。蓋朱泚擁涇卒而據長安，其敗也必當西奔，晟以師自東逼之，所以開其走路耳。兵法，圍城爲之闕，此其近之。 上猶冀懷光革心，收其力用，寢晟奏不下。 下，戶嫁翻。	1
桃在仙翁旧苑傍，暖烟轻霭扑人香。十年此地频偷眼，二月春风最断肠。曾恨梦中无好事，也知囊里有仙方。寻思仙骨终难得，始与回头问玉皇。	0
劉晞在契丹嘗爲樞密使同平章事，至洛陽，詬奚王曰： 詬，苦候翻，又許候翻。 趙在禮漢家大臣，爾北方一酋長耳， 酋，慈秋翻。長，知兩翻。 安得慢之如此！立於庭下以挫之。由是洛人稍安。	1
定林瞰土山，近乃在眉睫。谁谓秦淮广，正可藏一艓。朝予欲独往，扶惫强登涉。蔡侯闻之喜，喜色见两颊。呼鞍追我马，亦以两黥挟。敛书付衣囊，裹饭随药笈。翛翛阿兰若，土木老山胁。鼓钟卧空旷，簨簴雕捷业。升堂廓无主，考击谁敢辄。坡陀谢公冢，藏椁久穿劫。百金买酒地，野老今行馌。缅怀起东山，胜践比稠叠。于时国累卵，楚夏血常喋。外实备艰梗，中仍费调燮。公能觉如梦，自喻一蝴蝶。桓温适自毙，苻坚方天厌。且可缓九锡，宁当快一捷。彼哉斗筲人，得丧易矜怯。妄言屐齿折，吾欲刊史牒。伤心新城埭，归意终难惬。漂摇五城舟，尚想浮河楫。千秋陇东月，长照西州堞。岂无华屋处，亦捉蒲葵箑。碎金谅可惜，零落随秋叶。好事所传玩，空残法书帖。清谈眇不嗣，陈迹恍如接。东阳故侯孙，少小同鼓箧。一官初岭海，仰视飞鸢跕。穷归放款段，高卧停远蹀。牵襟肘即见，著帽耳才擪。数椽危败屋，为我炊陈浥。虽无膏污鼎，尚有羹濡筴。纵言及平生，相视开笑靥。邯郸枕上事，且饮且田猎。或昏眠委翳，或妄走超躐。或叫号而寤，或哭泣而魇。幸哉同圣时，田里老安帖。易牛以宝剑，击壤胜弹铗。追怜衰晋末，此土方岌业。强偷须臾乐，抚事终愁惵。予虽天戮民，有械无接摺。翁今贫而静，内热非复叶。予衰极今岁，傥与鸡梦协。委蜕亦何恨，吾儿已长鬣。翁虽齿长我，未见白可镊。祝翁尚难老，生理归善摄。久留畏年少，讥我两呫嗫。束火扶路还，宵明狐兔慑。蔡侯雄俊士，心憭形亦谍。异时能飞鞚，快若五陵侠。胡为阡陌间，踠足仅相蹑。谅欲交辔语，呿予不能嗋。	0
笔飞鸾凤墨翻鸦，白玉堂中懒草麻。得句批风仍抹月，怡神饮露更餐霞。公于轩冕浮名薄，帝念耆英宠礼加。丕衍修龄全晚节，洋洋一札圣言嘉。	0
二月， 張：二月上脫春字。 蜀郡守將史歆反，攻太守張穆，穆踰城走；宕渠楊偉等起兵   以應歆。 宕渠縣，屬巴郡。宕渠故城，在今渠州流江縣東北七十里。賢曰：宕渠，山名，因以名縣，故城在今渠州流江縣東北，俗名車騎城是也。師古曰：宕，音徒浪翻。 帝遣吳漢等將萬餘人討之。	1
春，二月，吳主假太常潘濬節，使與呂岱督軍五萬人討五溪蠻。濬姨兄蔣琬爲諸葛亮長史， 同出爲姨，母之姊妹曰姨，妻之姊妹亦曰姨。若母之兄弟則當呼爲舅，此蓋妻之兄弟也。長，知兩翻。 武陵太守衞旍奏濬遣密使與琬相聞， 旍，與旌同。使，疏吏翻。 欲有自託之計。吳主曰：承明不爲此也。 潘濬，字承明。 卽封旍表以示濬，而召旍還，免官。	1
飕飕松风鸣，翳翳山景暮。蝉声清有馀，荷香美无度。幽人曳杖吟，事胜心独悟。平生寡世念，正是惬襟素。坐看北斗移，竹叶明月露。夜久寂无人，佳眠不知曙。	0
靑龍元年鮮卑軻比能誘保塞鮮卑步度根，自勒萬騎迎其累重於陘北。幷州刺史畢軌表輒出軍，以外威比能，內鎭步度根。 頁二二八五	1
诸郎春鬓绿鬖鬖，阆苑幽人为指南。大率已经平子目，未应更与阿戎谈。夜萤扑案光分烛，秋水挼青色染蓝。的见松窗珠树客，碧浔龙颔问谁探。	0
不寒不暖杏花天，争看蚕丛古寺边。旧日尚留耕雨具，新年难得买花钱。	0
著心寻处元无物，开眼见时都是天。楚市少年霸陵尉，纷纷蠛蠓过吾前。	0
抵暮渔郎初上船，一竿摇入水精天。忍寒不睡妨底事，来早卖鱼充酒钱。	0
骑马傍闲坊，新衣著雨香。桃花红粉醉，柳树白云狂。不觉愁春去，何曾得日长。牡丹相次发，城里又须忙。	0
魏濟陰王小新成卒。 濟，子禮翻。	1
去岁相过寂寞滨，心如符券迹参辰。骨香万死何曾腐，膝屈千生不复伸。哀仲行诗谁续古，补中丞传岂无人。短歌虽愧招魂作，或可留传达史臣。	0
送客陵阳第一峰，临分莫遏顺帆风。人行水驿梅花外，诗在昭亭雪界中。破屋但留黄檗老，高风难觅紫芝翁。笋舆访别惊回首，无数寒鸦点碧空。	0
時李植父柱國大將軍遠鎭弘農， 西魏之境，東盡瀍洛，以弘農爲要地，率用重將鎭之。 護召遠及植還朝， 召植於梁州。朝，直遙翻。 遠疑有變，沈吟久之， 沈，持林翻。 乃曰：大丈夫寧爲忠鬼，安可作叛臣邪！遂就徵。旣至長安，護以遠功名素重，猶欲全之，引與相見，謂之曰：公兒遂有異謀，非止屠戮護身，乃是傾危宗社。叛臣賊子，理宜同疾，公可早爲之所。乃以植付遠。遠素愛植，植又口辯，自陳初無此謀。遠謂植信然，詰朝，將植謁護。 詰，去吉翻。將，如字，引也。 護謂植已死，左右白植亦在門。護大怒曰：陽平公不信我！ 李遠封陽平公。 乃召入，仍命遠   同坐，令略陽公與植相質於遠前。 質，證也。夫君臣無獄，略陽公雖廢，猶舊君也，烏有與舊臣相質之理！宇文護不學無識如此，求良死，得乎！ 植辭窮，謂略陽曰： 略陽之下當有公字。章：十二行本正有公字；乙十一行本同。 本爲此謀，欲安社稷，利至尊耳！今日至此，何事云云！遠聞之，自投於牀曰：若爾，誠合萬死！於是護乃害植，幷逼遠令自殺。植弟叔詣叔謙叔讓亦死，餘子以幼得免。初，遠弟開府儀同三司穆知植非保家之主，每勸遠除之，遠不能用。及遠臨刑，泣謂穆曰：吾不用汝言以至此！穆當從坐，以前言獲免，除名爲民，及其子弟亦免官。植弟淅州刺史基， 五代志：淅陽郡，西魏置淅州，漢析縣地也。 尙義歸公主， 公主，宇文泰之女也。 當從坐，穆請以二子代基命，護兩釋之。	1
丁卯，吳大赦，改明年元曰嘉禾。 會�南始平言嘉禾生，故以改元。	1
弱筱絓轻丝，尽日寒溪侧。获少近知无，溪鱼皆尔识。	0
秦左將軍苟池右將軍俱石子與西燕主沖戰於驪山，兵敗。西燕將軍慕容永斬苟池，俱石子奔鄴。永，廆弟運之孫；石子，難之弟也。 俱難見一百四卷太元三年。廆，戶罪翻。 秦王堅遣領軍將軍楊定擊沖，大破之，虜鮮卑萬餘人而還，悉阬之。定，佛奴之孫 章：十二行本孫下有堅之壻三字；乙十一行本同；孔本同；張校同；退齋校同。 也。 北史曰：定，佛奴之子；佛奴，宋奴之子也。	1
七泽过名山，相逢黄落残。杉松开寺晚，泉月话心寒。祖遍诸方礼，经曾几处看。应怀出家院，紫阁近长安。	0
平生行路敢求安，便要求安也大难。古寺无门更无壁，若教半夜作春寒。	0
南斗阑珊北斗稀，茅君夜著紫霞衣。朝骑白鹿趁朝去，凤押笙歌逐后飞。	0
冲风仍蹑冻，提辔手频呵。得事应须早，愁人不在多。雪田平入塞，烟郭曲随河。翻忆江涛里，船中睡盖蓑。	0
客路逢重五，吾年已半百。颜羞綵缕红，鬓与香蒲白。功名来何时，岁月等虚掷。常于沐芳辰，每念怀沙客。今年拜天恩，列邸缀朝迹。趋班犹须时，俶载且行役。徊徨金闺辞，咫尺青门隔。短棹泛涛江，清觞欢祖席。后期邈岁年，宾言在朝夕。将扶鹤发来，须徐幸毋迫。	0
朱滔欲乘勝攻恆州， 使，疏吏翻。恆，戶登翻。 張孝忠引軍西北，軍于義豐。 義豐縣，屬定州。 滔大驚，孝忠將佐皆怪之，孝忠曰：恆州宿將尙多，未易可輕。 將，卽亮翻。易，以豉翻。 迫之則幷力死鬭，緩之則自相圖。諸君第觀之，吾軍義豐，坐待惟岳之殄滅耳。且朱司徒言大而識淺，可與共始，難與共終也！ 朱滔後卒如張孝忠所料。 於是滔亦屯束鹿，不敢進。	1
已付身心毕竟空，念头了不到穷通。既愚宁免日三省，是圣未妨时一中。物外禽鱼相尔汝，生前乌兔几西东。谁云双手都无用，自种山田岁便丰。	0
鲜鲜眼中瑶，玉柱出珍抱。吾家天万里，识君恨不早。携来定雪儿，中膏非外槁。不知何物尤，醉脸兹一扫。平生珠为邻，冰盘仗幽讨。或言比丹荔，同传韩非老。	0
炎州气序异，十月榴始华。是谁初植此，石罅抽根斜。绿阴蔽朝曦，朱艳夺暮霞。始犹一二枝，俄已千百葩。染人不能就，画史无以加。洛阳擅牡丹，久矣埋胡沙。蜀州夸海棠，邈然隔夔巴。安知篱壁间，亦有尤物耶。坐令农圃室，化为金张家。诗人好模拟，冻蕊并寒槎。斯篇傥令见，无乃讥吾奢。	0
皇家多庆，亲寿与天长。德业播辉光。焜煌宝册来清禁，玉篆映金相。庭闱尊奉会明昌。佳气溢康庄。洪禧申辑名增衍，亿载颂无疆。	0
离亭聊把酒，此路彻边头。草白雁来尽，时清人去游。汾河流晋地，塞雪满并州。别后相思夜，空看北斗愁。	0
齿落伤情久，心惊健忘频。蜗庐经岁客，蚕市异乡人。	0
二月，丁巳，魏主立子弘爲皇太子，先使其母李貴人條記所付託兄弟，然後依故事賜死。	1
人也隐君子，一官聊自閒。谁能学管库，竟尔死茅菅。良璞不易剖，大弨终不弯。惟应太史录，他日出名山。	0
秋云黯黯结层阴，頖水人稀夜漏沉。独有芭蕉如道侣，二年相伴宿斋心。	0
二月，己亥，吐蕃党項部落萬餘人內附， 吐，從暾入聲。党，底朗翻。 分置十州。	1
命驾欲何向，欣欣春木荣。世人无往复，乡老有将迎。云内流泉远，风前飞鸟轻。相携就衡宇，酌酒话交情。	0
卧来生白发，览镜忽成丝。远愧餐霞子，童颜且自持。旧游惜疏旷，微尚日磷缁。不寄西山药，何由东海期。	0
古人重结交，一诺轻千金。嗟我与夫子，论交岁月深。一别三十年，两鬓霜雪侵。愿言益自强，雁来时寄音。	0
游宦今空返，浮淮一雁秋。白云阴泽国，青草绕扬州。调膳过花下，张筵到水头。昆山仍有玉，岁晏莫淹留。	0
长淮万里秋风客，独上高楼望秋色。说与南人未必听，神州只在阑干北。	0
常疑六合外，未信漆园书。及此闻溪漏，方欣验尾闾。大哉天地气，呼吸有盈虚。美石劳相赠，琼瑰自不如。	0
琼海无边银浪卷。画戟朱楼，缥缈云间见。当日使君曾拥传。海霞光里时开宴。翠斝红鳞吹酒面。莫谓今朝，人在天涯远。彩凤衔书应不晚。愿公难老身长健。	0
時始興內史蕭季敞南陽太守蕭穎基皆內遷，諶欲待二人至，藉其勢力以舉事。 以二人方自外郡歸，各有兵力自送，爲可藉也。 鸞慮事變，以吿坦之，坦之馳謂諶曰：廢天子，古來大事。比聞曹道剛朱隆之等轉已猜疑， 比，毗至翻。 衞尉明日若不就事，無所復及。 復，扶又翻。 弟有百歲母，豈能坐聽禍敗，正應作餘計耳！諶惶遽從之。	1
高门扫日鸣珂里，吹竹弹丝煖响中。寂寞一区如此宅，世间却有两扬雄。	0
万顷寒烟外，茅茨枕碧流。枫林巢乳鹤，沙溆乱鸣鸥。漠漠菰蒲晚，苍苍芦荻秋。欲过南浦去，篱下出渔舟。	0
万人歌舞乐芳辰，长养恩深第四春。令下风雷常有信，时来草木岂知仁。璿玑已正三阶泰，玉琯初知九奏均。更欲年年同此乐，故应相继得元臣。	0
风急霜浓，天低云淡，过来孤雁声切。雁儿且住，略听自家说。你是离群到此，我共那人才相别。松江岸，黄芦影里，天更待飞雪。声声肠欲断，和我也、泪珠点点成血。一江流水，流也呜咽。告你高飞远举，前程事、永没磨折。须知道、飘零聚散，终有见时节。	0
堪笑时人问我家，杖担云物惹烟霞。眉藏火电非他说，手种金莲不自誇。三尺焦桐为活计，一壶美酒是生涯。骑龙远出游三岛，夜久无人玩月华。	0
行晴坐雨荷天休，天地中间独享秋。淡日凉风满衣屦，甘霖薄暮悦田畴。晴天历历供峰屿，烟雨濛濛护岛洲。蹙蹙四方瞻靡骋，愁心如醉懒新篘。	0
花是深红叶曲尘，不将桃李共争春。今日惊秋自怜客，折来持赠少年人。	0
谁遣诗家酷爱山，爱山说得口澜翻。千峰万岭争投奔，一陟三休却倦烦。堆案满前何处著，枯肠饱后岂能餐。残岚剩翠浑无用，包寄金陵同社看。	0
又遣中書舍人茹法亮殺巴陵王子倫。 茹，音如。 子倫性英果，時爲南蘭陵太守，鎭琅邪，城有守兵。 晉置南琅邪郡於江乘蒲洲上，齊徙治白下，北臨江滸，故有守兵。 宣城王恐不肯就死，以問典籤華伯茂， 華，戶化翻。 伯茂曰：公若以兵取之，恐不可卽辦。若委伯茂，一夫力耳。乃手自執鴆逼之，子倫正衣冠，出受詔，謂法亮曰：先朝昔滅劉氏， 見一百三十五卷高祖建元元年。朝，直遙翻。 今日之事，理數固然。君是身家舊人， 茹法亮事世祖，權寄甚重。 今銜此使，當由事不獲已。 使，疏吏翻。 此酒非勸酬之爵。因仰之而死，時年十六。法亮及左右皆流涕。	1
是歲，天下大饑，山東關內尤甚。	1
细雨如尘复似烟，两淮渡口各收船。南商北贾俱星散，古庙无人烧纸钱。	0
佛性非同异，千灯共一光。增之宁解溢，减著且无伤。取舍皆为过，焚漂总不妨。见闻知觉法，无一可猜量。	0
楚人歌紫兰，华禁无传久。循名意兹是，谁得明真否。天怜菊性孤，秀发秋风后。固令芳物生，聊作黄花友。	0
歙江两岸山立壁，一水潭潭浮绀碧。嵌空老石出中流，触碎玻璃成沸白。滩高水落定难行，莫雨淋浪新涨生。三更风怒山欲吼，催唤金乌回晓晴。篙工倚柂笑相语，但上闵滩无所阻。明日日晡过歙渚，舣船沽酒劳辛苦。	0
破驿遥临放马场，两鸦飞下更苍凉。东风莫起雕鞍兴，白发欺人念故乡。	0
營陽王居喪無禮，好與左右狎暱， 好，呼到翻；下情好同。 遊戲無度。特進致仕范泰上封事曰：伏聞陛下時在後園，頗習武備，鼓鞞在宮，聲聞于外。 鞞，與鼙同，音駢迷翻。聞，音問。 黷武掖庭之內，諠譁省闥之間，非徒不足以威四夷，祗生遠近之怪。陛下踐阼，委政宰臣，實同高宗諒闇之美； 闇，讀如陰。 而更親狎小人，懼非社稷至計，經世之道也。不聽。泰，甯之   子也。 范甯，汪之子，以儒學爲孝武帝所親。	1
八月，丙戌朔，日有食之。	1
时候频过小雪天，江南寒色未曾偏。枫汀尚忆逢人别，麦陇唯应欠雉眠。更拟结茅临水次，偶因行药到村前。邻翁意绪相安慰，多说明年是稔年。	0
二年辛卯六九一	1
蓬莱东观是亨衢，经国文章要钜儒。顿著五花犹不判，却于注易下工夫。	0
前人若有事，我犹佯不知。何况他无问，谗舌强卑卑。	0
宰官才具万人豪，鸡小如何下得刀。奏课再经书上上，理繁祇见办多多。锦囊有卷牛腰重，装橐无金马骨高。欲贺政成怜我懒，篇诗付与邑人歌。	0
瘴岭有毒雾，鸣沙无美田。乾坤滋孕毓，山海限腥膻。干舞旄星落，弓櫜译舌传。但能思上策，何必勒燕然。	0
徐溫聞壽州團練使崔太初苛察失民心，欲徵之，徐知誥曰：壽州邊隅大鎭，徵之恐爲變，不若使之入朝，因留之。溫怒曰：一崔太初不能制，如他人何！ 史言徐溫權略過於知誥。 徵爲右雄武大將軍。	1
一读新诗一解颜，天孙机杼锦斓斑。致师自昔能无语，瞥眼君宜付等闲。风定波涛收万壑，云归紫翠出千山。论交早岁今华发，少有猜疑愧两间。	0
抗志青霞上，高情复见今。五言冠诗眼，三叠玩琴心。世业含香地，传衣翰墨林。朝端方吁俊，正始有遗音。	0
五月，庚申，晉王奏復五等爵，封騎督以上六百餘人。 賞平蜀之功也。周制，列爵五等：公侯地方百里；伯七十里；子男五十里。秦廢五等爵。漢列侯以戶爲差。獻帝建安二十年，魏王操置名號侯以賞軍功，虛封自此始矣。今雖復五等爵，亦虛封也。騎，奇寄翻。	1
庄周梦胡蝶，胡蝶为庄周。一体更变易，万事良悠悠。乃知蓬莱水，复作清浅流。青门种瓜人，旧日东陵侯。富贵故如此，营营何所求。	0
忽闻莺响谷，于此命相知。正开彭泽酒，来向高阳池。柳叶风前弱，梅花影处危。赏洽林亭晚，落照下参差。	0
久卧青山云，遂为青山客。山深云更好，赏弄终日夕。月衔楼间峰，泉漱阶下石。素心自此得，真趣非外惜。鼯啼桂方秋，风灭籁归寂。缅思洪厓术，欲往沧海隔。云车来何迟，抚几空叹息。	0
积雪峰西遇奖称，半家寒骨起沟塍。镇时贤相回人镜，报德慈亲点佛灯。授钺已闻诸国静，坐筹重见大河澄。功居第一图烟阁，依旧终南满杜陵。	0
修竹凝妆，垂杨驻马，凭阑浅画成图。山色谁题，楼前有雁斜书。东风紧送斜阳下，弄旧寒、晚酒醒馀。自销凝，能几花前，顿老相如。伤春不在高楼上，在灯前敧枕，雨外熏炉。怕舣游船，临流可奈清臞。飞红若到西湖底，搅翠澜、总是愁鱼。莫重来，吹尽香绵，泪满平芜。	0
山雨尊仍在，沙沈榻未移。犬迎曾宿客，鸦护落巢儿。云薄翠微寺，天清黄子陂。向来幽兴极，步屣过东篱。	0
周德威李存璋乘勝進趣澤州， 趣，七喩翻。 刺史王班素失人心，衆不爲用。龍虎統軍牛存節自西都將兵應接夾寨潰兵， 龍虎軍卽唐龍武軍號。梁受唐禪，改武爲虎。王溥五代會要曰：開平元年，四月，改左右長直爲左右龍虎軍。又梁以洛陽爲西都。 至天井關，謂其衆曰：澤州要害地，不可失也；雖無詔旨，當救之。衆皆不欲，曰：晉人勝氣方銳，且衆寡不敵。存節曰：見危不救，非義也；畏敵強而避之，非勇也。遂舉策引衆而前。 策，馬策也。 至澤州，城中人已縱火諠譟，欲應晉王，班閉牙城自守，存節至，乃定。 考異曰：歐陽史云：存節從康懷英攻潞州，爲行營排陳   使。晉兵已破夾城，存節以餘兵歸，行至天井關，聞晉兵攻澤州而救之。梁列傳：澤州將陷，河南尹張宗奭召龍虎統軍牛存節謀之，存節帥本軍及右神武羽林等軍往應接上黨回師，至天井關，卽引衆前救澤州。薛史亦同。按存節若自夾城遁歸，則先過澤州，後至天井關，豈得已過而返救之也！今從梁列傳及薛史。 晉兵尋至，緣城穿地道攻之，存節晝夜拒戰，凡旬有三日；劉知俊自晉州引兵救之， 先是命劉知俊休兵晉州。九域志：晉州東南至澤州三百一十里。 德威焚攻具，退保高平。 高平，漢泫氏縣地，後魏置高平縣，唐屬澤州。九域志：在州東北八十三里。考異曰：莊宗列傳朱溫傳云：李存璋進攻澤州，刺史王班棄城而去，澤潞皆平。今不取。	1
别后相惊两鬓霜，可怜梅蕊为谁芳。台头日暖分三色，林下风清共一香。正烂漫时游不足，忽离披去乐难常。慇勤手折遥相赠，不欲花前独举觞。	0
三吴多异候，疟疠日愁予。夏日虽可畏，清风非穆如。残春且重茧，徂暑但深居。冻饮清凉耐，由来未可储。	0
鳌极开先已降衷，上天下泽礼居中。三才义理维持力，万世纲常建立功。孔圣法言多纂辑，汉儒师学共修崇。经帷讲彻资群彦，克己工夫在广充。	0
西上游江西，临流恨解携。千山叠成嶂，万水泻为溪。石浅流难溯，藤长险易跻。谁怜问津者，岁晏此中迷。	0
再有朝廷乱，难知消息真。近传王在洛，复道使归秦。夺马悲公主，登车泣贵嫔。萧关迷北上，沧海欲东巡。敢料安危体，犹多老大臣。岂无嵇绍血，沾洒属车尘。	0
泰至長安，謂岳曰：高歡所以未篡者，正憚公兄弟耳；侯莫陳悅之徒，非所忌也。公但潛爲之備，圖歡不難。今費也頭控弦之騎不下一萬，夏州刺史斛拔彌俄突勝兵三千餘人， 勝，音升。 靈州刺史曹泥河西流民紇豆陵伊利等各擁部衆，未知所屬。公若引軍近隴， 近，其靳翻。隴，坂也。 扼其要害，震之以威，懷之以惠，可收其士馬以資吾軍。西輯氐羌，北撫沙塞， 靈夏塞外，北臨沙漠。 還軍長安，匡輔魏室，此桓文之舉也。 舉，一作功。 岳大悅，復遣泰詣洛陽請事，密陳其狀。 復，扶又翻。 魏主喜，加泰武衞將軍，使還報。八月，帝以岳爲都督雍·華等二十州諸軍事雍州刺史， 魏泰和十一年，分雍州置華州，領華山澄城白水郡。二十州，雍華東華岐南岐豳原河渭涇夏東夏秦南秦梁南梁東梁巴益東益也。雍，於用翻。華，戶化翻。 又割心前血，遣使   者齎以賜之。 使，疏吏翻。 岳遂引兵西屯平涼，以牧馬爲名。 所謂近隴也。 斛拔彌俄突紇豆陵伊利及費也頭万俟受洛干鐵勒斛律沙門等皆附於岳， 紇，下沒翻。万，莫北翻。俟，渠之翻。 唯曹泥附於歡。秦南秦河渭四州刺史同會平涼，受岳節度。岳以夏州被邊要重， 夏，戶雅翻。被，皮義翻。 欲求良刺史以鎭之，衆舉宇文泰，岳曰：宇文左丞，吾左右手，何可廢也！沈吟累日，卒表用之。 沈，持林翻。卒，子恤翻。	1
夜到茆亭近竹篱，影随寒月下苔墀。吟馀未懒萧疏兴，曾写离披一两枝。	0
善念销嗔恚，无差本自然。花开凡叶木，水打急风船。拘执恒如缚，能仁学昔贤。神明皆正定，消息更深玄。	0
節等欲別葬太后，而以馮貴人配祔。 賢曰：祔，謂新死之主祔於先死者之廟，婦祔於其夫，所祔之妃妾祔於妾祖姑也。 詔公卿大會朝堂， 朝，直遙翻。 令中常侍趙忠監議。 監，古銜翻。 太尉李咸時病，扶輿而起，擣椒自隨， 孔穎達曰：釋木云：檓，大椒。郭璞曰：今椒樹叢生，實大者名爲檓。陸璣疏云：椒樹如茱萸，有針刺，葉堅而滑澤，蜀人作茶，吳人作茗，皆合煮其葉以爲香。今成皋山間有椒，謂之竹葉椒，其樹亦如蜀椒，少毒熱，   不中合藥也，可著飮食中；又用烝雞豚，最佳香。東海諸島亦有椒樹，枝葉皆相似，子長而不圓，甚香，其味似橘皮。本草亦云：椒，大熱，有毒。按李咸擣椒自隨，齊明帝將殺高武諸孫，敕太官煮椒二斛，蓋其毒能殺人也。 謂妻子曰：若皇太后不得配食桓帝，吾不生還矣！ 欲以死爭之也。 旣議，坐者數百人，各瞻望良久，莫肯先言。趙忠曰：議當時定！廷尉陳球曰：皇太后以盛德良家，母臨天下，宜配先帝，是無所疑。忠笑而言曰：陳廷尉宜便操筆。 操，千高翻。 球卽下議曰：皇太后自在椒房，有聰明母儀之德；遭時不造，援立聖明承繼宗廟，功烈至重。先帝晏駕，因遇大獄，遷居空宮，不幸早世，家雖獲罪，事非太后，今若別葬，誠失天下之望。且馮貴人冢嘗被發掘，骸骨暴露，與賊倂尸，魂靈汙染， 賢曰：段熲爲河南尹，坐盜發馮貴人冢，左遷諫議大夫。余據熲以延熹三年入爲侍中，轉執金吾河南尹，則發冢之事於是年近耳。被，皮義翻。 且無功於國，何宜上配至尊！忠省球議， 省，悉井翻；下同。 作色俛仰，蚩球曰：陳廷尉建此議甚健！ 蚩，笑也。 球曰：陳竇旣冤，皇太后無故幽閉，臣常痛心，天下憤歎！今日言之，退而受罪，宿昔之願也！李咸曰：臣本謂宜爾，誠與意合。於是公卿以下皆從球議。曹節王甫猶爭，以爲：梁后家犯惡逆，別葬懿陵， 梁后先桓帝崩，葬懿陵。梁冀誅，始廢陵爲貴人冢。 武帝黜廢衞后，而以李夫人配食， 戾太子之亂，武帝策廢其母衞后，后自殺。武帝崩，霍光緣帝雅意，以李夫人配食。 今竇氏罪深，豈得合葬先帝！李咸復上疏曰：臣伏惟章德竇后虐害恭懷，安思閻后家犯惡逆， 竇后事見四十六卷章帝建初八年。閻后   事見五十卷五十一卷安帝延光三年四年。復，扶又翻。 而和帝無異葬之議，順朝無貶降之文。 朝，直遙翻。 至於衞后，孝武皇帝身所廢棄，不可以爲比。今長樂太后尊號在身，親嘗稱制，且援立聖明，光隆皇祚。太后以陛下爲子，陛下豈得不以太后爲母！子無黜母，臣無貶君，宜合葬宣陵，一如舊制。帝省奏，從之。 省，悉景翻。考異曰：袁紀云：河南尹李咸執藥上書曰：昔秦始皇幽閉母后，感茅焦之言，立駕迎母，供養如初。夫以秦后之惡，始皇之悖，尙納直臣之語，不失母子之恩，豈況皇太后不以罪歿，陛下之過有重始皇！臣謹左手齎章，右手執藥，詣闕自聞。如遂不省，臣當飮鴆自裁，下覲先帝，具陳得失。章省，上感其言，使公卿更議。廷尉陳球乃下議。與范不同，今從范書。	1
渡口斜阳欲满旗，锦衣容易逐云衣。圣朝无事宗臣老，白发沧浪一舸归。	0
秋，七月，乙酉，皇子殷生，大赦。	1
多少乡心入酒杯，野塘今日菊花开。新霜何处雁初下，故国穷秋首正回。渐老向人空感激，一生驱马傍尘埃。侯门无路提携尔，虚共扁舟万里来。	0
辛未，以韓建爲侍中，兼建昌宮使。	1
欲探年光好，春风入酒帘。寒威随雪解，芳意逐情添。塞雁今回阵，冰鱼稍出潜。王孙幽兴动，颜巷自安恬。	0
寒厅不知春，独立耿玉雪。闭门愁永夜，置酒及明发。忽惊庭户晓，未受烟雨没。浮光风宛转，照影水方折。鬓霜未易扫，眉斧真自伐。惟当此花前，醉卧黄昏月。	0
殊重平生邴曼容，退身能勇自为雄。盛衰付与枕中梦，福禄犹嗤塞上翁。松菊渐荒三径合，鹤猿误怨故山空。苍苔满地尘凝席，惟有萧萧蕙帐风。	0
未鍊还丹须急鍊，鍊了还须知止足。若也持盈未已心，不免一朝遭殆辱。	0
忽见除书到，韩君又学官。死生纵有命，人事始知难。烈火先烧玉，庭芜不养兰。山夫与刺史，相对两巑岏。	0
华亭霁色满今朝，云里樯竿去转遥。莫怪山前深复浅，清淮一日两回潮。	0
先业归犹在，遗经读未终。岂无门弟子，私谥作文中。	0
復以汴州爲宣武軍， 契丹之入大梁也，降開封府爲汴州防禦使；今復盛唐之舊，以爲節鎭，欲兼華夷而撫制之也。 以蕭翰爲節度使。翰，述律太后之兄子，其妹復爲契丹主后。翰始以蕭爲姓，自是契丹后族皆稱蕭氏。	1
岂敢言招隐，归休喜自安。一溪云卧稳，四海路行难。瑞兽藏头角，幽禽惜羽翰。子猷何处在，老尽碧琅玕。杉竹映溪关，修修共岁寒。幽人眠日晏，花雨落春残。道妙言何强，诗玄论甚难。闲居有亲赋，搔首忆潘安。	0
隋末，弋陽盧祖尙糾合壯士以衞鄕里，部分嚴整，羣盜畏之。及煬帝遇弑，鄕人奉之爲光州刺史； 弋陽，漢縣；南齊爲郡，梁置光州。分，扶問翻。 時年十九，奉表於皇泰主。及王世充自立，祖尙來降，丙子，以祖尙爲光州總管。 考異曰：實錄：丙子，以光州豪右盧祖尙爲光州總管。按舊傳，世充自立，祖尙遂舉州歸款，而實錄至此始見之，蓋當時止爲刺史，至此遷總管耳。	1
清风吹枕席，白露湿衣裳。好是相亲夜，漏迟天气凉。	0
蜂占蔷薇封食邑，蚁侵蜾蠃借军须。雨天风急鸠呼妇，水国烟寒雁唤奴。	0
吴僧画团扇，点缀成微虫。秋毫宛皆具，独窃天地功。细者及蛛蝥，大者才阜螽。枯枝拥寒蜩，黄蕊粘飞蜂。翾然得生意，上下相追从。徒观飞动姿，莫睹笔墨踪。儿曹取真物，细校无不同。恐其遂跃去，亟取藏箱中。乃知艺无小，意精神可通。不与误图蝇，能惑紫髯翁。子猷状蝉雀，藏宝传江东。不知古何如，此画今为雄。人墓木已拱，其徒颇能工。旧法存百一，要足超凡庸。友人幸为赐，物薄意何隆。玩之不替手，爱重心无穷。常如对君子，穆穆来清风。	0
欲迎天子看花去，下得金阶却悔行。恐见失恩人旧院，回来忆著五弦声。	0
礼周三献，乐阕九成。肃承灵福，悚惕兼盈。	0
山花乱纷葩，崇兰度轻馥。谓言抱正身，何以堪众目。离披委丛萃，万物困幽独。美人寻当来，纫之佩空谷。	0
合处畴能證不疑，吾宗神秀岁寒姿。无书寄便今犹懒，说似应须倩老师。	0
铜墨缠腰雪上头，人生一饱亦难谋。天明忽暗酿梅雨，风暖又寒催麦秋。老矣不堪时节换，粲然方幸故人留。白云呼去淮山住，强为江边问买舟。	0
人在骖鸾深院。误认落梅疏片。零乱舞东风，云淡水平天远。帘卷。帘卷。飞上绣裀不见。	0
癸巳，葬孝宣皇帝于顯寧陵，廟號高宗。	1
英声久飞扬，寰海共倾伫。学者仰泰山，苍生待霖雨。	0
寂历空阶惟落叶，黄昏古寺只栖鸦。高僧相对共无语，坐看西林消暝霞。	0
南国多佳人，莫若大堤女。玉床翠羽帐，宝袜莲花炬。魂处自目成，色授开心许。迢迢不可见，日暮空愁予。	0
登楼一望南山雪。使君风味如新月。月向雪前明。主人今夜情。平生相与意。老病犹堪记。对酒为君欢。酒杯嫌未宽。	0
侯景召宋子仙還京口。 去年宋子仙克東揚州，今召還京口。	1
吏部郞周穆，太傅越之姑子也，與其妹夫御史中丞諸葛玫 玫，謨杯翻。 說越曰：主上之爲太弟，張方意也。 成都王穎之廢，河間王顒立帝爲皇太弟，故以爲張方之意。 淸河王本太子， 淸河王，齊王   冏立爲太子，經廢者數矣。 公宜立之。越不許。重言之， 重，直用翻。 越怒，斬之。	1
山家梅树出疏篱，好客慇勤折一枝。直是老来风味薄，而今相遇可无诗。	0
书台城西幽绝处，古木排霄草荒路。空斋深夜四无人，维予二人听春雨。我如病鹤子茁兰，长幼不同同少年。闻子诵书金应玉，看子落笔山飞泉。别来几何如昨日，我老过前子非昔。来年裹砚试集英，侧耳胪传第一声。	0
竹影朦胧松影长，素琴清簟好风凉。连春诗会烟花满，半夜酒醒兰蕙香。五字每将称玉友，一尊曾不顾金囊。长沙流谪君非远，莫遣英名负洛阳。	0
楚山有高士，梁国有遗老。筑室既相邻，向田复同道。糗糒常共饭，儿孙每更抱。忘此耕耨劳，愧彼风雨好。蟪蛄鸣空泽，鶗鴂伤秋草。日夕寒风来，衣裳苦不早。	0
记当年、舞衫零乱，霖铃忍按新阕。杜鹃枝上东风晚，点点泪痕凝血。芳信歇。念初试琵琶，曾识关山月。悲弦易绝。奈笑罢颦生，曲终愁在，谁解寸肠结。浮云事，又作南柯梦彻。一簪聊寄华发。乾坤桑海无穷事，才历昆明初劫。谁共说。都付与焦桐，写入梅花叠。黄花送客。休更问湘魂，独醒何在，沈醉浩歌发。	0
湘東王繹改宜都爲宜州， 沈約曰：劉備分南郡立宜都郡；梁以宜都郡置宜州；隋幷宜都入夷陵郡。 以王琳爲刺史。	1
太子至烏氏，彭原太守李遵出迎。 頁六九七八	1
御马新骑禁苑秋，白鹰来自海东头。汉皇无事须游猎，雪乱争飞锦臂韝。	0
淮南兵圍蘇州，推洞屋攻城， 推，吐雷翻。洞屋，以木撑拄爲之，冒以牛皮，其狀如洞。 吳越將臨海孫琰置輪於竿首，垂絚投錐以揭之，攻者盡露，礮至則張網以拒之， 絙，居登翻。揭，丘傑翻。礮，與砲同；匹貌翻。 淮南人不能克。吳越王鏐遣牙內指揮使錢鏢 鏢，甫招翻。 行軍副使杜建徽等將兵救之。	1
子规声里正斜阳，风过断桥流水香。颇怪影侵书带绿，弄晴柳色过邻墙。	0
常忆兰陵子，瑰奇皴渴才。思还如我苦，时不为伊来。岳霞猱掷雪，湖月浪翻杯。未闻沾寸禄，此事亦堪哀。	0
珠露漙漙清玉宇。霞标绰约消烦暑。时驭清风之帝所。寻旧侣。三千仙仗临烟渚。舴艋飘摇来复去。渔翁问我居何处。笑把红蕖呼鹤驭。回头语。壶中自有朝天路。	0
江湖见说老蓝公，今日相逢在玉隆。竹样精神梅样骨，况君梅竹在胸中。	0
单于烽火动，都护去天涯。别赐黄金甲，亲临白玉除。塞垣须静谧，师旅审安危。定远条支宠，如今胜古时。	0
倦客易相失，欢游无良辰。忽然一夕间，稍慰阖家贫。白露下庭梧，孤琴始悲辛。回风入幽草，虫响满四邻。会遇更何时，持杯重殷勤。	0
草舍密还稀，编篱枕钓矶。鸭群迎棹去，牛背晒衣归。风紧浪千叠，村深柳四围。倚樯无与语，数雁失斜晖。	0
是歲，罷屯田官。 置屯田官，事見六十二卷漢獻帝建安元年。	1
五更初起扫松堂，瞑目先焚一炷香。念彻莲经谁得见，千峰岩外晓苍苍。	0
举世爱嘉树，此树何人识。清秋远山意，偶向亭际得。奇柯交若斗，珍叶密如织。尘中尚青葱，更想尘外色。所宜巢三鸟，影入瑶池碧。移根岂无时，一问紫烟客。	0
鞍马来殊方，祇园已秋寂。虚堂耿清夜，卧听寒雨滴。永怀平生愿，浩荡谁与适。愁心正纷如，西风韵邻笛。	0
是歲，罷州牧，置刺史。 置州牧事始見三十二卷成帝綏和元年；至哀帝建平二年，復爲刺史；元壽二年，復爲牧。	1
十二月，庚子，魏詔于暉還師討邢杲。	1
史炤釋文曰：西南夷謂之獠。海陵本同。余按史炤以獠爲西南夷，至是三矣，已辯之於前，今復申言之。蜀主李勢之時，獠始自山出，從巴西至犍爲梓潼，布滿山谷。李延壽北史曰：獠，蓋南蠻之別種，邛笮川洞之間，散居山谷，種類甚多，略無氏族之別，又無名字，所生男女惟以長幼次第呼之。二百四十五卷唐僖宗中和二年，炤又以獠爲戎夷別名，是又略變前說，而其誤終身不能改也。	1
莫问神仙定有无，地灵断不著凡夫。我来便觉芒鞋好，飞上前山不用扶。	0
剑浦犹残堠，螺江始问津。向来风浪恶，回首谢灵均。	0
一生行路竟如何，乐事还稀苦事多。知是风波欺客子，不知客子犯风波。	0
事国尝陈力，明农晚乞骸。击鲜儿勿费，执酱老难偕。仅可从沮溺，安能望赐回。几曾识奇字，门外客休来。	0
魏楊忠圍安陸，柳仲禮馳歸救之。 去年仲禮將兵趣襄陽。 諸將恐仲禮至則安陸難下，請急攻之， 將，卽亮翻；下同。 忠曰：攻守勢殊，未可猝拔；若引日勞師，表裏受敵，非計也。南人多習水軍，不閑野戰，仲禮師在近路，吾出其不意，以奇兵襲之，彼怠我奮，一舉可克。克仲禮，則安陸不攻自拔，諸城可傳檄定也。乃選騎二千，銜枚夜進，敗仲禮於漴頭， 敗，補邁翻。杜佑曰：漴，音崇。水所衝曰漴。考異曰：太淸紀作潼頭，在去年十二月。今從典略。 獲仲禮及其弟子禮，盡俘其衆。馬岫以安陸，別將王叔孫以竟陵，皆降於忠。 降，戶江翻。 於是漢東之地盡入于魏。	1
浔阳却到是何日，此地今无旧使君。长忆穷冬宿庐岳，瀑泉冰折共僧闻。	0
九月，乙未，大赦。	1
与君细话杭州事，为我留心莫等闲。闾里固宜勤抚恤，楼台亦要数跻攀。笙歌缥缈虚空里，风月依稀梦想间。且喜诗人重管领，遥飞一盏贺江山。	0
片石立云端，群峰向下看。夜坛星斗近，秋阁洞天寒。泉滴疑传漏，人危怯倚阑。降魔孤剑在，却并御书安。	0
谁和阳春曲，仍操白雪音。郊寒犹有骨，岛瘦未无心。云到散时看，月当亏处寻。可怜持玉尺，终不度金针。	0
冰轮万里。云卷天如洗。先向海山生大士。却诞卯金之子。冰盆荔子堪尝。胆瓶茉莉尤香。震旦人人炎热，补陀夜夜清凉。	0
耕田可无田，耕道岂得道。物生岂区区，天意非草草。林茂鸟知归，水清鱼恶扰。勿谓小人哉，请学樊须老。	0
年长心益衰，读书常苦忘。当其欲谈说，散坠挽不上。诗书非真学，尽记未足尚。但憎心辜眼，不为谨守藏。书多墨入腹，无乃与饭妨。何如粲然白，广作酒肉盎。	0
春，正月，上行幸緱氏， 考異曰：封禪書郊祀志作三月；漢書武紀及荀紀皆作正月，今從之。 禮祭中嶽太室，從官在山下聞若有言萬歲者三。 荀悅曰：萬歲，神稱之也。從，才用翻。 詔祠官加增太室祠，禁無伐其草木，以山下戶三百爲之奉邑。 奉，扶用翻。	1
新政县前逢月夜，嘉陵江底看星辰。已闻城上三更鼓，不见心中一个人。须鬓暗添巴路雪，衣裳无复帝乡尘。曾沾几许名兼利，劳动生涯涉苦辛。	0
传闻银汉支机石，复见金舆出紫微。织女桥边乌鹊起，仙人楼上凤皇飞。流风入座飘歌扇，瀑水侵阶溅舞衣。今日还同犯牛斗，乘槎共逐海潮归。	0
梅花端的记年芳，每到开时趁一阳。绿水湖边和靖句，含章檐下寿阳妆。昏昏澹月疏疏影，缓缓清风细细香。不比芳春万红紫，荡人狂思费思量。	0
墓道深衣自涕洟，分明入耳似闻诗。月征日迈求无忝，尽是临深履薄时。	0
物理分明，人事巧、元来是拙。常自觉、满怀春意，向他谁说。剩喜登临频眺望，那知出处成迂阔。细闲思、萧散较贪痴，谁为劣。高楼上、蝉声歇。飞栋外，云行绝。见明河星斗，半空森列。领略光阴成赋咏，等闲酬唱休旌别。要良辰、把酒倩佳宾，嘲风月。	0
喜见幽人会，初开野客茶。日成东井叶，露采北山芽。文火香偏胜，寒泉味转嘉。投铛涌作沫，著椀聚生花。稍与禅经近，聊将睡网赊。知君在天目，此意日无涯。	0
箭镞本求利，淬砺良甚难。砺将何所用，砺以射凶残。不砺射不入，不射人不安。为盗即当射，宁问私与官。夜射官中盗，中之血阑干。带箭君前诉，君王悄不欢。顷曾为盗者，百箭中心攒。竞将儿女泪，滴沥助辛酸。君王责良帅，此祸谁为端。帅言发硎罪，不使刃稍刓。君王不忍杀，逐之如迸丸。仍令后来箭，尽可头团团。发硎去虽远，砺镞心不阑。会射蛟螭尽，舟行无恶澜。	0
令君葬说其传远，一字真堪直一缣。惜似辨材藏禊帖，爱如房相笔楞严。略疏脱误烦重校，尽扣精微恐不廉。欲卜寝丘何处是，凭高试为指东崦。	0
飞观干霄出，疏松隔坞闻。水声高下涧，山色去来云。露舄行秋杪，天花落叶分。小窗吟不就，清杀病休文。	0
去时岸树日犹明，归到州桥月已升。水与天争一轮玉，市声人语两街灯。迎来送往须成雪，索笔题诗砚欲冰。净洗红尘烦碧酒，倦来不觉睡腾腾。	0
六月，丙寅，魏主如陰山。	1
春，三月，壬戌，赦天下。	1
夹道旌麾动，阴霾万里开。霜迎威令肃，春逐马蹄来。幽壑光初满，寒荄暖自回。仰窥嵩华质，曾未施纤埃。	0
上国花照地，遣君向西征。旁人亦有恨，况复故人情。单车欲云去，别酒忽然醒。如何今夜梦，半作道路程。边士不好礼，全家住军城。城中鼓角严，旅客常夜惊。中有左记室，逢人眼光明。西门未归者，下马如到京。还应一开卷，为子心不平。慇勤说忠抱，壮志勿自轻。	0
十二年于仲文軍至蓼隄，去梁郡七里。 頁五四二五	1
宁岁常有备，殊方靡不宾。禁营列武卫，帝座彰威神。讲事一临幸，加恩遍抚巡。城高凤楼耸，场迥兽侯新。饮羽连百中，控弦踰六钧。拣材尽爪士，受任皆信臣。光赏文藻丽，便繁心膂亲。复如观太清，昭烂垂芳辰。	0
从来上台榭，不敢倚阑干。零落知成血，高楼直下看。	0
演纶多暇每封章，暂去颁条道更光。郡吏好排红粉妓，史君曾是紫微郎。楼台有月新诗出，囹圄无人绿草长。地接清淮足佳致，水村烟坞似鱼乡。	0
人道书岩好，谁知石洞奇。外才一径尽，中忽万峰欹。窍石天成屋，泓泉鬼斸池。弘中远孙子，宴喜又添诗。	0
路寝崔嵬敞九筵，相仪曾识帝心虔。汉家山委无穷瑞，尽属渊云奏赋年。	0
帝以李思安久無功，亡將校四十餘人，士卒以萬計，更閉壁自守，遣使召詣行在。甲午，削思安官爵，勒歸本貫充役； 充役，使充齊民之役。 斬監押楊敏貞。	1
明朝晴暖即相随，肯信春光被雨欺。且任文书堆案上，免令杯酒负花时。马蹄经历须应遍，莺语叮咛已怪迟。更待杂芳成艳锦，邺中争唱仲宣诗。	0
一番风雨催寒食，千里莺花想故园。	0
风前竹干须料理，雨后蜗涎费扫除。北客经过无好语，南州骚屑少安居。雄称百万空扛鼎，功盖三分漫顾庐。识字信为忧患始，邺侯何必万签书。	0
弃官学道勾山许，学到至人本无怒。赤子??如鱼头，不堪妖孽腥上流。钳键长潭铁树立，摩挲穹石宝剑湿。当时岂忍如是观，毒流不可开眼看，英风凛凛万古寒。	0
乘兴扬舲意未穷，俊游真有古人风。朱陈亲契当年少，李郭仙舟此日同。山色远看空翠里，笑声高彻水云中。贤关求士方虚席，得隽行闻冀北空。	0
边秋画角怨金微，半夜对吹惊贼围。塞雁绕空秋不下，胡云著草冻还飞。关头老马嘶看月，碛里疲兵泪湿衣。馀韵袅空何处尽，戍天寥落晓星稀。	0
老去春无味，年年觉病添。酒因脾积断，灯为目阿嫌。势位非其好，纷华已久厌。唯馀读书乐，暖日坐前檐。	0
王之鎭荆州也，琅邪顏見遠爲錄事參軍，及卽位，爲治書侍御史兼中丞， 治，直之翻。 旣禪位，見遠不食數日而卒。 史言齊臣以死殉和帝者僅一顏見遠。 上聞之曰：我自應天從人， 曰從人者，避皇考順之諱也。 何預天下士大夫事，而顏見遠乃至於此！ 此言不可以訓。	1
丙戌，郡國十地震。	1
脱命市朝隘，侧身桑梓深。山含首阳色，水带汨罗音。中夜不能寐，万端都上心。邻鸡犹未动，沙鸟已相寻。	0
端明殿學士兼翰林侍讀學士太中大夫提舉西京嵩山崇福宮上柱國河內郡開國公食邑二千二百戶食實封九百戶賜紫金魚袋臣 司馬光 奉敕編集	1
足伤遭马坠，腰重倩人抬。秪合窗间卧，何由花下来。坐依桃叶枝，行呷地黄杯。强出非他意，东风落尽梅。	0
腊尽江南梅发后。万点黄金，娇眼初窥牖。曾见渭城人劝酒。嫩条轻拂传杯手。料峭东风寒欲透。暗点轻烟，便觉添疏秀。莫道故人今白首。人虽有故心无旧。	0
象物行周礼，衣冠集汉都。谁怜事虞舜，下里泣苍梧。	0
雪与新春作伴回，捣霜为片雹为埃。只愁雪虐梅无奈，不道梅花领雪来。	0
背人远住奚师坞，何意追寻特特来。更要明年此时节，溪翁相唤不相猜。	0
鄱阳胜事闻难比，千里连连是稻畦。山寺去时通水路，郡图开处是诗题。化行应免农人困，庭静惟多野鹤栖。饮罢春明门外别，萧条驿路夕阳低。	0
上以裴耀卿爲江淮河南轉運使， 考異曰：舊紀云：充江淮以南回造使。今從舊食貨志。 於河口置輸場。八月，壬寅，於輸場東置河陰倉，西置柏崖倉， 高宗咸亨二年，於洛州河陽縣柏崖置倉，開元十年廢，今復因舊基置之。 三門東置集津倉，西置鹽倉；鑿漕渠十八里以避三門之險。 參考新舊志，   乃是鑿山開車路十八里，非漕渠也。 先是，舟運江淮之米至東都含嘉倉，僦車陸運，三百里至陝，率兩斛用十 嚴：十改千。 錢。耀卿令江淮舟運悉輸河陰倉，更用河舟運至含嘉倉及太原倉，自太原倉入渭輸關中，凡三歲，運米七百萬斛，省僦車錢三十萬緡。 按舊志，東都含嘉倉積江淮之米，載以大輿，運而西至于陝三百里，率兩斛計庸錢千，此耀卿所省之大數也。十錢誤，當從千錢爲是。先，悉薦翻。僦，卽就翻。陝，失冉翻。更，工衡翻。考異曰：舊志云四十萬貫。今從耀卿傳。舊志又云：明年，耀卿拜侍中，蕭炅代焉。按耀卿二十一年建此議，今年爲侍中，始置河陰倉，後三年方見成效；則非作侍中時解此職也。 或說耀卿獻所省錢， 說，式芮翻。 耀卿曰：此公家贏縮之利耳，柰何以之市寵乎！悉奏以爲市糴錢。 糴，徒歷翻。	1
虚檐索笑几逡巡，不得春风不肯春。忽睹冰肌傍官道，相逢霜鬓在征尘。怜渠孤迥犹寒畯，慰我漂摇类故人。犹赖东君不捐弃，枝无南北一番新。	0
何处难忘酒，南州盗贼多。黄巾方裂眦，白日敢持戈。不见韩擒虎，宁闻马伏波。此时无一盏，其奈客愁何。	0
牧童与樵叟，共载牛背归。我无薪蒸计，南山松栎稀。寒风昨日至，须用葺我扉。故园或可废，亦以完我衣。人生有定分，勿怪生理微。	0
賀昌羣標點王崇武聶崇岐覆校	1
神之至止，熙坛为春。神之将归，旂服振振。欻兮回飙，窅兮旋云。祐于东方，永施厥仁。	0
禅老家风古少林，道场遗迹蔽烟岑。山遮石脚斜阳早，云碍钟声出谷深。只履度关天杳杳，九年面壁海沉沉。欲知苗裔能传法，柏树犹明圣主心。	0
雨馀西子湿香腮，那得心情滞酒杯。浪逐画船分社饭，也教人道赏春来。	0
画帘微卷香风逗。正明月、乍圆时候。金盘露冷，玉炉篆消，渐红鳞生酒。娇唱倚繁弦，琼枝碎、轻回云袖。风台歌短、铜壶漏永，人欲醉、夜如昼。因念流年迅景，被浮名、暗辜欢偶。人生大抵，离多会少，更相将白首。何似猛寻芳，都莫问、积金过斗。歌阑宴阕，云窗凤枕，钗横麝透。	0
绕城流水碧潺潺，好是芳菲一月间。诗阵不收疑破竹，谈围未解递连环。健如俊鹘秋翻野，壮似惊龙夜擘山。传后化今当有待，百年距几可今閒。	0
越王楼前佳气浮，涪翁江上恩波流。几年结佩作邦相，万物气吐人歌讴。白鹤池边嗟来暮，武陵溪畔桃花路。忽传芝检九天来，会拥朱幡两轮去。辕攀蹬截无留停，痒爬垢栉待苏酲。仙人延贮一笑喜，探丸付授真长生。老成自合朝家用，未许三刀频入梦。鹤发行趋鸳鹭班，更作吾州九鼎重。	0
风驭来三峡，云章下九天。名山开窟宅，飞宇纳光躔。未见烟霞约，聊将岁月镌。神游谁复识，空诵白云篇。	0
竟日小桃园，休寒亦未暄。坐莺当酒重，送客出墙繁。啼久艳粉薄，舞多香雪翻。犹怜未圆月，先出照黄昏。	0
太傅懿與夏侯玄書曰：春秋責大德重。 責，責望也。德，恩德也。言責望之甚大者，其恩之爲甚重也。 昔武皇帝再入漢中，幾至大敗， 事見六十七卷漢獻帝建安二十年及六十八卷建安二十四年。幾，居希翻。   君所知也。今興勢至險，蜀已先據，若進不獲戰，退見邀絕，覆軍必矣，將何以任其責！ 任，音壬。 玄懼，言於爽；五月，引軍還。費禕進據三嶺以截爽， 自駱谷出扶風，隔以中南山，其間有三嶺：一曰沈嶺，近芒水；一曰衙嶺；一曰分水嶺。 爽爭險苦戰，僅乃得過，失亡甚衆，關中爲之虛耗。 爲，于僞翻。	1
阆仙去补荔支谱，梅谷归呈飞鹜秋。惟有瓜坡共君在，马蹄何苦又昭州。	0
不及生前见虏亡，放翁易箦愤堂堂。遥知小陆羞时荐，定告王师入洛阳。	0
黠儿阴挟弹丸随，发巧悬知中必奇。蝇本至微求附骥，貙犹可畏况生罴。烘燖似虱群藏絮，缠缚如蚕自吐丝。玉汝于成赖渠辈，何须挟策远从师。	0
山公偏爱习家池，每出游时醉不知。既见国侨如旧识，何须阮籍乃吾师。亭边菡萏铺新锦，水际闾阎近布棋。欲作宣城十日饮，留连梦得似敦诗。	0
绿枳怜同气，黄橙共我乡。厥包堪任土，其实可怜霜。天宴交枝异，君门并蒂祥。湘人无菲陋，曾用荐陶唐。	0
呼吸湖中水，山椒寄此身。洞门风雨夜，电火逐霜鳞。	0
金雀钗，红粉面，花里暂时相见。知我意，感君怜，此情须问天。香作穗，蜡成泪，还似两人心意。山枕腻，锦衾寒，觉来更漏残。	0
林下复池边，其如春暮天。花仍无数落，柳亦第三眠。强饮非能剧，狂歌不取妍。流芳何预事，只是自怡然。	0
决策传贤际，危言变法初。纷纷看往事，一一验遗书。富贵终何有，清贫只自如。西州不忍过，行哭便回车。	0
台殿曾为贵主家，春风吹尽竹窗纱。院中仙女脩香火，不许闲人入看花。	0
贵如许郝，富若田彭。	0
度德宜滕长，论交堕鲁皋。凄凉当岁晚，潇洒见时髦。常恐诗无證，空知调欲高。扶疏才社栎，变化岂胥涛。阔略三冬学，增多一字褒。大篇参往箓，异事诧吾曹。昔嗜梁台选，仍耽郢士骚。长歌落涧谷，中夜骇猿猱。攻苦鹈濡翼，求朋鹿食蒿。家无彦弘在，乡失吕温豪。击拊当谁听，荒芜尚自薅。英英善和柳，皎皎义熙陶。步骤才难至，图回首屡搔。较深搜石髓，务洁取溪毛。推激吾非党，讥诃物得逃。辞连盘谷稼，想到武陵桃。朝逮虞渊暗，宵几鹖旦嗷。含愁全庾赋，寓乐间庄濠。不谓尘明镜，何殊赠佩刀。音书无雁往，时序迫蝉号。嵇向诸人远，周雷再世遭。未应求善贾，孰不饮醇醪。并席葭依玉，清言輠炙膏。斯期方缅邈，北望寸心劳。	0
晓光晴影正曈昽，转眼还惊日过中。芳草岸头人渡水，洛阳影里鸟呼风。	0
昔我在广陵，怅望柴桑陌。长吟《饮酒》诗，颇获一笑适。当时已放浪，朝坐夕不夕。矧今长闲人，一劫展过隙。江山互隐见，出没为我役。斜川追渊明，东皋友王绩。诗成竟何为，六博本无益。	0
癸卯，制以釋敎開革命之階， 謂大雲經也。 升於道敎之上。	1
马革盛尸每恨迟，西山饿踣更何辞。姓名不到中兴历，付与皇天后土知。	0
迎气当春至，承恩喜雪来。润从河汉下，花逼艳阳开。不睹丰年瑞，焉知燮理才。撒盐如可拟，愿糁和羹梅。	0
峻聞之，遣司馬何仍詣亮曰：討賊外任，遠近惟命，至於內輔，實非所堪。亮不許，召北中郞將郭默爲後將軍領屯騎校尉， 郭默時監淮北軍。騎，奇寄翻。 司徒右長史庾冰爲吳國內史，皆將兵以備峻。冰，亮之弟也。於是下優詔，徵峻爲大司農，加散騎常侍，位特進，以弟逸代領部曲。峻上表曰：昔明皇帝親執臣手，使臣北討胡寇。今中原未靖，臣何敢卽安！乞補靑州界一荒郡，以展鷹犬之用。復不許。 復，扶又翻。 峻嚴裝將赴召，猶豫未決。參軍任讓謂峻曰：將軍求處荒郡而不見許， 任，音壬。處，昌呂翻。 事勢如此，恐無生路，不如勒兵自守。阜陵令匡術亦勸峻反， 阜陵縣，屬淮南郡。晉志曰：阜陵，漢明帝時淪爲麻湖。麻湖在今和州歷陽縣西三十里。 峻遂不應命。	1
晞至靑州，以嚴刻立威，日行斬戮，州人謂之屠伯。 鄧展曰：言殺人若屠兒之殺六畜。伯，長也。 頓丘太守魏植爲流民所逼，衆五六萬，大掠兗州，晞出屯無鹽以討之。 無鹽縣，屬東平國，唐屬濟州界。 以弟純領靑州，刑殺更甚於晞。晞討植，破之。	1
此身常恐竟无成，忧患频更已不惊。下第但能供酒令，他时何意主文盟。耽经谩有春秋癖，闭户犹防月旦评。独对秋风叹华发，暮云萧瑟岁峥嵘。	0
二月，己丑，太后幸嵩山，過緱氏，謁升仙太子廟。 緱氏縣屬洛州。升仙太子，周王子晉也。世傳晉升仙後，桓良遇之於嵩山，曰：七月七日，待我於緱氏山頭。果乘白鶴駐山頂，舉手謝時人而去。後人因爲立祠，后加號升仙太子。杜佑曰：緱氏縣，古滑國。緱，工侯翻。 壬辰，太后不豫，遣給事中欒城閻朝隱禱少室山。朝隱自爲犧牲， 朝，直遙翻。 沐浴伏俎上，請代太后命。太后疾小愈，厚賞之。丁酉，自緱氏還。	1
心境空时喜地偏，杖藜来勘点头禅。重门锁住海心石，一剑截开冰底天。谁记珣珉曾院宇，尚传吴越共山川。阑风剩月知人意，塔影松声落坐边。	0
盘礴幽窗觅诗句。	0
沟水分流西复东，九秋霜月五更风。离鸾别凤今何在，十二玉楼空更空。	0
己巳，行軍司馬潞城張彥威等三上牋勸進， 潞，古邑也。隋置潞城縣，唐屬潞州。九域志：潞城縣在潞州東北四十里。 知遠疑未決。郭威與都押牙冠氏楊邠入說知遠曰： 劉昫曰：冠氏，春秋邑名。隋分館陶東界置冠氏縣，唐屬魏州。九域志：在州東北六十里。說，音稅。 今遠近之心，不謀而同，此天意也。王不乘此際取之，謙讓不居，恐人心且移，移則反受其咎矣。知遠從之。	1
雪消鸳瓦已流澌，风暖犀盘尚镇帷。缥缈紫箫明月下，璧门桂影夜参差。	0
花落茅檐转寂寥，魂随暮雨此中销。迩来庭柳无人折，长得垂枝一万条。	0
苏湖元以水为乡，春早偏欺润与常。一雨忽来三昼夜，两公卷入八诗章。	0
享运乐斯逢，多仪粲云展。杂袭置萝图，禺卬瞻邃冕。沿磩履行进，分墀佩声转。夤极自成恭，欢馀还作抃。	0
纸帐梅花，有丛桂、又有修竹。是何声、雪飘远渚，泉鸣幽谷。红蓼白蘋须拂袖，馀音尚带清香馥。挽素娥青女、问飞琼，谁家曲。韩退之，欧永叔。惚兮恍，恍兮惚。试侧耳，山常似黛，水常如玉。颜子操中何足怨，醉翁徽外无人续。正青天、明月上东南，芳时足。	0
扰扰万生同大块，抢榆不羡培风背。青丘已吞云梦芥，黄河复缭天门带。长讥韩子隘且陋，一饱鲸鲵何足脍。东坡也是可怜人，披抉泥沙收细碎。逝将归修八节滩，又欲往钓七里濑。正似此鱼逃网中，未与造物游数外。且将新句调二子，湖上秋高风月会。为君更唤木肠儿，脚扣两舷歌《小海》。	0
相识少相知，与君俱已衰。笙镛新宅第，岐路古山陂。学道功难就，为儒事本迟。惟当与渔者，终老遂其私。	0
蕭子顯論曰：帝王之子，生長富厚， 長，知兩翻。 朝出閨閫，暮司方岳，防驕翦逸，積代常典。故輔以上佐，簡自帝心；勞舊左右，用爲主帥，飮食起居，動應聞啓；處地雖重， 處，昌呂翻。 行己莫由。威不在身，恩未下及，一朝艱難總至，望其釋位扶危，何可得   矣！ 左傳：諸侯釋位以間王室。杜預註曰：間，猶與也。去其位與治王之政事。 斯宋氏之餘風，至齊室而尤弊也。 諸王置典籤始於宋，故云然。	1
初，契丹主之弟撒剌阿撥 撒，山割翻。剌，來葛翻。 號北大王，謀作亂於其國。事覺，契丹主數之曰：汝與吾如手足， 數，所具翻。兄弟之親，如手如足。 而汝興此心，我若殺汝，則與汝何異！乃囚之期年而釋之。撒剌阿撥帥其衆奔晉， 帥，讀曰率。 晉王厚遇之，養爲假子，任爲刺史； 官之爲刺史，而不釐務。 胡柳之戰，以其妻子來奔。	1
看花走马绍兴间，彼此春风各少年。黄甲诸儒今几许，白头同舍省东偏。昨宵归梦月千里，馀债欠君诗两篇。已乞闽山一窠阙，老身只要早归田。	0
欲去还留每自怜，竟为吾子著先鞭。孤忠尽见万言疏，十口同登一叶船。屈法相全烦圣主，上书俱贬愧前贤。南归定过西山下，细把行藏告墓阡。	0
朝入云中郡，北望单于台。胡秦何密迩，沙朔气雄哉。藉藉天骄子，猖狂已复来。塞垣无名将，亭堠空崔嵬。咄嗟吾何叹，边人涂草莱。	0
辛巳，立四親廟於雒陽，祀父南頓君以上至舂陵節侯。 禮，天子立親廟四；今依以立舂陵節侯鬱林太守鉅鹿都尉南頓令廟。	1
细管杂青丝，千杯倒接䍦。军中乘兴出，海上纳凉时。日没鸟飞急，山高云过迟。吾从大夫后，归路拥旌旗。	0
灯火已收正月半。一夜东风，吹得寒威转。怪得美人贪睡暖。飞瑛积玉千林变。道是柳绵春尚浅。比著梅花，花已都零乱。漠漠一天迷望眼。多情更把征衣点。	0
汉渚常多别，山桥忽重游。向云迎翠辇，当月拜珠旒。寝幌凝宵态，妆奁闭晓愁。不堪鸣杼日，空对白榆秋。	0
扁舟夜入江潭泊，露白风高气萧索。富春渚上潮未还，天姥岑边月初落。烟水茫茫多苦辛，更闻江上越人吟。洛阳城阙何时见，西北浮云朝暝深。	0
夜静山寒渐透衣，旋煨松火拥炉围。忽听竹外篱门响，知是小童买酒归。	0
太学群游经最明，青衫憔悴竟何成。齑盐仍作当年味，名誉飞蝇过耳声。	0
庞眉一居士，鹑服隐尧时。种豆初成亩，还丹旧日师。入溪花径远，向岭鸟行迟。紫葛垂苔壁，青菰映柳丝。偶来尘外事，暂与素心期。终恨游春宫，同为岁月悲。	0
一点炊烟竹里村，人家深闭雨中门。数声好鸟不知处，千丈藤萝古木昏。	0
九月，癸酉，魏丞相歡表讓王爵，不許；請分封邑十萬戶頒授勳義， 勳義，謂自信都從起義，討爾朱有功勳者也。 從之。	1
余安引兵入福州，李達舉所部授之。 何承天姓苑：余姓，戎由余之後。	1
暝烟有客投茅舍，春水无人渡板桥。满地落花愁寂寂，连天芳草思迢迢。	0
十月江南风信早，梅枝早閟先春。田园剩得老来身。浪言陶处士，犹是晋朝臣。人道革爻居四九，谁知数在邅迍。明年五十志当伸。低头羞老妇，且结会稽盟。	0
九门挂月未催班，清禁风和玉漏闲。崇庆早朝银烛下，佩环声在五云间。	0
濟北王寬坐禽獸行自殺。 淮南厲王子勃徙封濟北王，寬其孫也。漢法，內亂者爲禽獸行。濟，子禮翻。行，下孟翻。	1
贪染犹来理不通，虚劳岁月面西东。从前自是凡心别，利益须归上帝功。洞府名高同景致，尘泥踪迹莫知空。去非但向铅中作，变化飞腾大道雄。	0
阅武弓刀劲利，留宾歌舞清妍。红映连樯灯火，翠浮隔岸人烟。	0
万缕青青，初眠官柳，向人犹未成阴。据雕鞍马上，拥鼻微吟。远宦情怀谁问，空嗟壮志销沈。正好花时节，山城留滞、忍负归心。别离万里，飘蓬无定，谁念会合难凭。相聚里，休辞金盏，酒浅还深。欲把春愁抖擞，春愁转更难禁。乱山高处，凭阑垂袖，聊寄登临。	0
楚谣襦裤整三千，喉舌新恩下九天。天角雄都分节钺，蛟龙旧国罢楼船。昆河已在兵钤内，棠树空留鹤岭前。多病无因酬一顾，鄢陵千骑去翩翩。	0
殷景仁密言於上曰：相王權重，非社稷計，宜少加裁抑！ 相，息亮翻。少，詩沼翻。 上陰然之。	1
策骨寒瘦枯梅枝，梅花开时徵我诗。我诗悲瘁作无意，借梅代我陈其词。梅云最先得春意，桃花乱搀作佛事。千年冷落空自知，今日相看合何似。迦叶眼睛谁不有，先觉我当为上首。普令世界识春光，南枝待入瞿昙手。	0
初，張魯在漢中，賨人李氏自巴西宕渠往依之。 宕渠縣，漢屬巴郡；蜀先主分置宕渠郡；晉屬巴西郡；唐爲渠州。今渠州流江縣東北七十里有古賨國城。李氏之先，廩君之苗裔也，世居巴中。秦幷天下，以爲黔中郡，薄賦斂之，口歲出錢四十。巴人呼賦爲賨，因謂之賨人焉。又按晉志：劉璋分巴郡墊江置巴西郡。劉備割巴郡之宕渠宣漢漢昌三縣，置宕渠郡，尋省，以縣並屬巴西郡。則宕渠之屬巴西，蓋晉時也。賨，徂宗翻。宕，徒浪翻。 魏武帝克漢中， 事見六十八卷漢獻帝建安二十年。 李氏將五百餘家歸之，拜爲將軍，遷于略陽北土，號曰巴氐。 魏分臨渭平襄略陽淸水四縣，置廣魏郡；晉泰始中，更名略陽郡。 其孫特庠流，皆有材武，善騎射，性任俠，州黨多附之。 俠，戶頰翻。	1
花好。怕花老。暖日和风将养到。东君须愿长年少。图不看花草草。西园一点红犹小。早被蜂儿知道。	0
人生乃动物，万事皆动端。阴阳造化汝，赋汝以五官。五官各治职，愈治当愈残。非苦动所扰，乌知静为安。非恶动所戕，未贵静为完。百年夜分半，梦想仍妄瞒。动多静常少，竟为动所干。回光一自照，万事无悲欢。居士何早达，动境能反观。宁为玉在璞，不为珠在槃。虚室生朝白，青璅凝暮寒。聊持动时想，摄入静中看。	0
仲堪多疑少決， 少，詩沼翻。 諮議參軍羅企生謂其弟遵生曰：殷侯仁而無斷，必及於難。 企，去智翻。斷，丁亂翻。難，乃旦翻。 吾蒙知遇，義不可去，必將死之。	1
蜀地寒犹暖，正朝发早梅。偏惊万里客，已复一年来。	0
六月，壬辰，武陵王紀築連城，攻絕鐵鎖，陸法和吿急相繼。上復拔謝答仁於獄， 去年侯景敗，得謝答仁，不殺而囚之。 以爲步兵校尉， 梁東宮有步兵等三校尉。校，戶敎翻。 配兵使助法和；又遣使送王琳，令說諭陸納。 使，疏吏翻。說，式芮翻。 乙未，琳至長沙，僧辯使送示之，納衆悉拜且泣，使謂僧辯曰：朝廷若赦王郞，乞聽入城。僧辯不許，復送江陵。陸法和求救不已，上欲召長沙兵，恐失陸納，乃復遣琳許其入城。琳旣入，納遂降，湘州平。 降，戶江翻。考異曰：梁紀：乙酉，湘州平。按長曆，是月無乙酉。梁紀誤。 上復琳官爵，使將兵西援峽口。 將，卽亮翻。	1
雪梅初谢小桃芳，院院莺啼报海棠。昨日司花新奉敕，后园差使结丁香。	0
野桥秋水落，江阁暝烟微。白日又欲午，高人犹未归。青林依古塔，虚馆静柴扉。坐久思题字，翻怜柿叶稀。	0
暮召从容对浴堂，归来院吏写宣忙。郢醪独赐尊常满，龙烛初然泪有香。起草才多封卷速，把麻人众引声长。百官班里听恩制，争诵雄文出未央。	0
至德抚遐荒，神兵赴朔方。帝思元帅重，爰择股肱良。累相承安世，深筹协子房。寄崇专斧钺，礼备设坛场。鼙鼓喧雷电，戈剑凛风霜。四騑将戒道，十乘启先行。圣锡加恒数，天文耀宠光。出郊开帐饮，寅饯盛离章。雨濯梅林润，风清麦野凉。燕山应勒颂，麟阁伫名扬。	0
远游经海峤，返棹归山阿。日夕见乔木，乡关在伐柯。愁随江路尽，喜入郢门多。左右看桑土，依然即匪他。	0
姜維欲使會盡殺北來諸將，己因殺會，盡坑魏兵，復立漢主，密書與劉禪曰：願陛下忍數日之辱，臣欲使社稷危而復安，日月幽而復明。 姜維之心，始終爲漢，千載之下，炳炳如丹。陳壽孫盛干寶之譏貶皆非也。 會欲從維言誅諸將，猶豫未決。	1
圣人垂大训，奥义不苟设。天道殃顽凶，神明祐懿哲。斯言犹影响，安得复回穴。鲧瞍诞英睿，唐虞育昏孽。盗蹠何延期，颜生乃短折。鲁隐全克让，祸机遂潜结。楚穆肆巨逆，福柄奚赫烈。田常弑其主，祚国久罔缺。管仲存霸功，世祖成诡说。汉氏方版荡，群阉恣邪谲。謇謇陈蕃徒，孜孜抗忠节。誓期区宇静，爰使凶丑绝。谋协事靡从，俄而反诛灭。古来若兹类，纷扰难尽列。道遐理微茫，谁为我昭晰。吾将询上帝，寥廓讵跻彻。已矣勿用言，忘怀庶自悦。	0
蘇州有水通城中，淮南張網綴鈴懸水中，魚鼈過皆知之。吳越遊弈都虞候司馬福欲潛行入城，故以竿觸網；敵聞鈴聲舉網，福因得過，凡居水中三日，乃得入城。由是城中號令與援兵相應，敵以爲神。	1
高防與王守恩謀，遣指揮使李萬超白晝帥衆大譟入府，斬趙行遷，推守恩權知昭義留後。守恩殺契丹使者，舉鎭來降。 帝旣得陝，又得上黨，足以示契丹形制之勢，重以澶州梗其南北之路，虜氣奪而心搖矣。	1
李晟以爲：懷光反狀已明，緩急宜有備，蜀漢之路不可壅， 此指漢蜀郡漢中郡二郡大界而言。 請以裨將趙光銑等爲洋利劍三州刺史， 三州，皆當入蜀之道之要。裨，賓彌翻。將，卽亮翻。洋，音祥。 各將兵五百以防未然。 將，音同上，又音如字。 上疑未決，欲親總禁兵幸咸陽，以慰撫爲名，趣諸將進討。 趣，讀曰促。 或謂懷光曰：此漢祖遊雲夢之策也！ 遊雲夢事見十一卷漢高祖六年。 懷光大懼，反謀益甚。	1
突厥掠漕米及行商，振武節度使史憲忠擊破之。 考異曰：按突厥亡已久，蓋猶有餘種在振武之北者。余謂此突厥餘種保塞內屬者也。	1
罢起郎官草，初分刺史符。海云迎过楚，江月引归吴。城底涛声震，楼端蜃气孤。千家窥驿舫，五马饮春湖。柳色供诗用，莺声送酒须。知君望乡处，枉道上姑苏。	0
多病长无事，开筵暂送君。正愁帆带雨，莫望水连云。客思闲偏极，川程远更分。不须论早晚，惆怅又离群。	0
秦王興以鳩摩羅什爲國師，奉之如神，親帥羣臣及沙門聽羅什講佛經， 帥，讀曰率；下同。 又命羅什翻譯西域經論三百餘卷， 古之譯者傳四夷之言；今羅什翻夷言爲華言，故曰譯。 大營塔寺，沙門坐禪者常以千數。 禪，靜也，寂也。傳燈錄曰：禪有五：有凡夫禪，有外道禪，有小乘禪，有大乘禪，有最上乘禪。禪，時連翻。 公卿以下皆奉佛，由是州郡化之，事佛者十室而九。	1
翠松三万顷，松雪著神仙。柳院催金钥，江花送玉鞭。晓岩云壁立，晚棹浪规圆。未了醉翁事，重寻颍上田。	0
貌燬栾栾棘，心伤蓼蓼莪。断机慈训在，怀橘孝思多。露草沾寒泪，云山翠涌波。悲风感行路，楚挽不成歌。	0
晉兵無復部伍。梁兵四集，勢甚盛。晉王據高丘收散兵，至日中，軍復振。 據高丘則散兵望旗聞鼓而集，故其軍復振。復振者，言其師徒已橈敗，復振迅而起也。 陂中有土山，賀瓌引兵據之。晉王謂將士曰：今日得此山者勝，吾與汝曹奪之。卽引騎兵先登，李從珂與銀槍大將王 嚴：王   改李；下同。 建及以步卒繼之，梁兵紛紛而下，遂奪其山。 用兵之勢，據高以臨下者勝。晉兵旣奪土山，賀瓌失地利矣。珂，丘何翻。	1
上嘉匈奴單于之義，遣中郞將蘇武送匈奴使留在漢者，因厚賂單于，答其善意。武與副中郞將張勝及假吏常惠等俱， 師古曰：假吏，猶言兼吏也；時權爲使之吏，若今之差人充使典矣。姓譜：常姓，黃帝相常先之後。 旣至匈奴，置幣遺單于。 遺，于季翻。 單于益驕，非漢所望也。 漢望其回心鄕善，今乃益驕，故曰非漢所望。	1
九月，癸丑，隋大赦。	1
三茔相望一牛鸣，来扫新松百感生。季札旋封丘哭墓，晋人谬谓圣忘情。	0
石梁嵲屼据山流，异迹尝闻记道猷。五百真如谁化灭，三千色界妄探求。灯龛焰古长年在，茗盏花浓继日浮。静境少留尘虑息，松风萧飒又惊秋。	0
直把孤忠动帝聪，平生房杜不言功。冲霄鸾凤谋谟合，遮道豺狼党与空。韬略暇时谈笑里，勋名他日画图中。中书未数汾阳考，万有千年似鲁公。	0
魏红深浅配姚黄，洛水家家自作塘。游客贾生多感概，闲官白傅足篇章。山分少室云烟老，宫废连昌草木长。路出蒿高应少驻，孱颜新过一番霜。	0
君家玉臂贯铜青，下客何时见目成。勤把铅黄记宫样，莫教弦管作蛮声。熏衣渐叹衙香少，拥髻遥怜夜语清。记取北归携过我，南江风浪雪山倾。	0
老根那复占春晴，能住虚根自发生。	0
残红点点尚春光，小立芳台送夕阳。莺语只闻花里面，鸥飞宛在水中央。风前绿草无人管，烟外青山底处藏。柳幄张天槐幕静，一川涨起麦云黄。	0
长天淡淡雁沈沈，人在桃源路更深。一点灵犀千里月，云遮不断故人心。	0
相看计尽非，息影更何疑。几日雁初过，一冬寒较迟。竹宜和雪看，梅好带花移。只此清贫趣，知心者是谁。	0
冬，十月，壬午，上發東都；辛卯，幸潞州；辛丑，至北都；十一月，庚申，祀后土於汾陰， 蕭嵩之言也。 赦天下；十二月，辛未，還西京。	1
亭亭玉树世间稀，天与科名不与时。倍厚每生同族敬，风流多结贵游知。吾于鲁肃情偏厚，客谓文园疾莫支。抚几自悲还自慨，喜君跨灶有诸儿。	0
白衣苍狗任从渠，不碍波涵一太虚。雅契高僧方寸地，卷舒流止自如如。	0
澹澹池光曙，沉沉野色秋。片云生北舍，只雁过南楼。有见皆成趣，无言总是愁。芭蕉夜来水，咽罢自搔头。	0
湖尽有残渺，情知无博澜。纵眺犹杳空，至竟济者安。回思遇险时，分晷过亦难。亦岂有奇画，死生听之天。安知天矜否，此外无控抟。一风动旬月，三日忽自阑。未涉浪自怖，既涉焉用驩。畏涂已数践，老命偶再全。还家切勿诉，空遗儿女潸。亦勿诉同列，同列已预言。	0
王翦將上地兵下井陘， 史記正義曰：上郡上縣，今綏州是也。余謂上地，以其地在大河上游，凡上郡抵西河之地，皆是也。應劭曰：井陘在常山郡井陘縣西，唐謂之土門。將，卽亮翻，又音如字。陘，音刑。 端和將河內兵共伐趙。 端和，卽楊端和，此逸楊字。 趙李牧司馬尙禦之。秦人多與趙王嬖臣郭開金， 嬖，卑義翻，又博計翻。 使毀牧及尙，言其欲反。趙王使趙葱及齊將顏聚代之。 姓譜：顏姓本自魯伯禽支庶，有食采顏邑者，因而著族。又邾武公名夷，字曰顏，故公羊傳稱顏公，後以爲氏。將，卽亮翻。采，倉代翻。傳，直戀翻。 李牧不受命，趙人捕而殺之；廢司馬尙。	1
冀州刺史垣護之妻，徐遺寶之姊也，遺寶邀護之同反，護之不從，發兵擊之。遺寶遣兵襲徐州長史明胤於彭城，不克。 蕭思話已離彭城，長史明胤守之。 胤與夏侯祖歡垣護之共擊遺寶於湖陸， 宋兗州治湖陸。 遺寶棄衆焚城，奔魯爽。	1
丙子晦，日有食之。	1
大罟纲目繁，空江波浪黑。沈沈到波底，恰共波同色。牵时万鬐入，已有千钧力。尚悔不横流，恐他人更得。	0
秋云捲尽秋天清，东皋萧条鸡犬声。黄叶吟风声不平，芙蕖半落更有情。归来僮饥羸马疲，城头树暗乌欲栖。谁家朱楼人夜宿，微红一点帘间烛。	0
涿鹿闻中冀，秦原辟帝畿。柰花开旧苑，萍叶蔼前诗。道士乘仙日，先生折角时。方怀丈夫志，抗首别心期。	0
薛延陀達渾等五州四萬餘帳來降。 達渾都督領姑衍州步訖若州嵠彈州鶻州低粟州。降，戶江翻。	1
雨之施物以孳，我何意于彼为。自周之先，其艰其勤。以有疆宇，私我后人。我祖在上，四方在下。厥临孔威，敢戏以侮。孰荒于门，孰治于田。四海既均，越裳是臣。	0
忘机沤鸟日相亲，鼻祖曾言畏四邻。幸有山林容此老，不将篱落寄他人。谁能交结今韩吕，犹记周旋昔郑陈。晞发中庭蹻足卧，绝胜雅拜望车尘。	0
後秦王萇留諸將攻新平，自引兵擊安定，擒秦安西將軍勃海公珍，嶺北諸城悉降之。   降，戶江翻。	1
帝晚年深信佛道鬼神，辛巳，始詔有毀佛及天尊嶽鎭海瀆神像者，以不道論； 隋志：佛者，西域天竺之迦羅衞國淨飯王之太子釋迦牟尼，捨太子位，出家學道，勤行精進，覺悟一切種智，而謂之佛。道經云：有元始天尊者，生於太元之先，稟自然之氣。沖虛凝遠，莫知其極，天地淪壞，劫數終盡，而天尊之體常存不滅。嶽者，五嶽，東嶽太山西嶽華山南嶽衡山北嶽恆山中嶽嵩山。隋五嶽各置令；又有吳山令，蓋吳山亦謂之吳嶽也。鎭，卽周官職方氏：揚州其山鎭曰會�，荆州其山鎭曰衡山，豫州其山鎭曰華山，靑州其山鎭曰沂山，兗州其山鎭曰岱山，雍州其山鎭曰嶽山，幽州其山鎭曰毉無閭，幷州其山鎭曰恆山，冀州其山鎭曰霍山。隋開皇十四年，詔東鎭沂山，南鎭會�山，北鎭毉無閭山，冀州鎭霍山，並就山立祠。東海於會�縣界，南海於南海鎭南，並近海立祠，及四瀆吳山並取側近巫一人，主知洒掃。十六年，又詔北鎭於營州龍山立祠。岱嶽華嶽衡嶽恆嶽嵩嶽皆先有廟。四瀆，江河淮濟。 沙門毀佛像，道士毀天尊像者，以惡逆論。	1
宣室求贤访逐臣，贾生才调更无伦。可怜夜半虚前席，不问苍生问鬼神。	0
凛然清臞，落其骄荣。馈奠化之，廓兮忘情。万里迟子，晨兴宵征。远虎在侧，以宁先生。	0
孤屿亭何处，天涯水气中。故人官就此，绝境兴谁同。隐吏逢梅福，游山忆谢公。扁舟吾已就，把钓待秋风。	0
春，二月，國衆疲敝，解圍去，皇甫嵩進兵擊之。董卓曰：不可！兵法，窮寇勿迫，歸衆勿追。 賢曰：司馬兵法之言。 嵩曰：不然。前吾不擊，避其銳也；今而擊之，待其衰也；所擊疲   師，非歸衆也；國衆且走，莫有鬭志，以整擊亂，非窮寇也。遂獨進擊之，使卓爲後拒，連戰，大破之，斬首萬餘級。卓大慙恨，由是與嵩有�。 爲後獻帝初平二年卓怖嵩張本。	1
非关鄙性泥林泉，境熟由来意自便。童子静看煎药灶，鹭鸶閒上钓鱼船。隈丛野石云蒸黑，带雨堤花锦压偏。办取一生无别事，饥时吃饭困时眠。	0
庚子，以行荆州刺史謝晦爲眞。晦將行，與蔡廓別，屛人問曰： 屛，必郢翻。 吾其免乎？   廓曰：卿受先帝顧命，任以社稷，廢昏立明，義無不可。但殺人二兄而以之北面，挾震主之威，據上流之重，以古推今，自免爲難。 蔡廓父子以亮直名于宋朝。觀其抗言無所避就，若不足以保身；而卒能以身名終，何也？蓋其素行已孚乎人，而言事無所依違，又所以遂其直。彼其問者，方怵於利害，就以求決，則聽之也固合於心，而焉敢以爲諱乎！ 晦始懼不得去，旣發，顧望石頭城喜曰：今得脫矣！	1
攫金不见人，士以贪自欺。玉壶有清冰，皎皎不受缁。畏义如畏刑，律己吾所师。一尉百僚底，三岁袖手归。鄙夫颡有泚，行李惟囊衣。	0
晓步閒随蛱蝶行，村南村北雨新晴。山花野草自幽意，布谷一声春水生。	0
达人乐所乐，小智忧其忧。平生见飞鸢，常忆马少游。门前车骑喧，孰与园林幽。虚舟苟欲去，鸥鹭犹当留。	0
老松如蛟龙，秋来露鳞甲。雷霆昨夜雨，奋迅以时发。道人粲可流，出世雨相法。至今狮子吼，狐兔尚惊怛。金绳小金山，突兀一峰拔。桐城旧知音，相招遗书札。世情强轻重，祖道无广狭。天宁有佳句，钟磬斗铿戛。嗟予丘壑姿，晚岁麋鹿狎。属和良不工，前诗万钧压。	0
宿醉离愁慢髻鬟。绿残红豆忆前欢。锦江春水寄书难。红袖时笼金鸭暖，小楼吹彻玉笙寒。为谁和泪倚阑干。	0
草草一年真过梦，此生不恨萍浮。且令从事到青州。已能从辟谷，那更话封留。好月尚寻当日约，故人何啻三秋。援琴欲写竹间流。此声谁解听，空上仲宣楼。	0
忽闻樵客语，暂慰野人心。幽径芳兰密，闲庭秀木深。麇䴥来涧底，凫鹄遍川浔。谁念沧溟上，归欤起叹音。	0
丁卯，詔：藩牧守宰，或有薦獻，事非任土， 謂非如禹貢任土作貢也。 悉加禁斷。 斷，音短。	1
會�世子元顯，年十六，有儁才，爲侍中，說道子以王殷終必爲患，請潛爲之備。 說，輸芮翻。 道子乃拜元顯征虜將軍，以其衞府及徐州文武悉配之。 爲元顯討王殷張本。	1
一念失垢污，身心洞清净。浩然天地间，惟我独也正。今日岭上行，身世永相忘。仙人拊我顶，结发受长生。	0
破虏行千里，三军意气粗。展旗遮日黑，驱马饮河枯。邻境求兵略，皇恩索阵图。元和太平乐，自古恐应无。	0
朱门映柳画帘垂。门前闻马嘶。主人新著绿袍归。天恩下玉墀。凭翠袖，捻花枝。劝教人醉时。请君听唱碧云词。倒倾金屈卮。	0
子男印绶诸侯秩，邹鲁闾阎太古风。兔苑胜游抛霰雪，琴台善政继丝桐。征途朔吹貂裘暖，祖席清歌蚁酒空。令弟严君俱应宿，时瞻悬象向南宫。	0
腊残春未。正候馆梅开，墙阴雪里。冷艳凝寒，孤根回暖，昨夜一枝春至。素苞暗香浮动，别有风流标致。谢池月，最相宜，疏影横斜临水。谁为。传驿骑。陇上故人，不见今千里。寄与东君，徒教知人，别后岁寒清意。乱山万叠何在，但有飞云天际。故园好，早归来，休恋繁桃秾李。	0
抱影无眠坐夜阑，窗风战雨下琅玕。我将好况供陪梦，只恐灯花不耐寒。	0
趙敬侯薨，子成侯種立。 種，章勇翻。	1
南来风土已安之，事已当还敢故违。铜柱略无功可录，玉关空幸死前归。眼看馀剂怜犹在，力凭征鞍觉尚微。此去上还官印绶，却来传授祖师衣。	0
绝境隔嚣纷，烟霞张綵绘。远目入无中，高情驰物外。春田发英华，秋林横紫翠。何时杖屦游，利名聊委蜕。	0
瑶华琼蕊种何年，萧史秦嬴向紫烟。时控綵鸾过旧邸，摘花持献玉皇前。	0
禁鼓初传时下打。虚过清风明月夜。眼如鱼目几曾乾，心似酒旗终日挂。银汉低垂星斗斜，院宇空寥银烛卸。西楼萧瑟有谁知，教我独自上来、独自下。	0
使君心事玉无瑕，游戏功名发未华。要省文书翻贝叶，故从江岭访梅花。春风早趁人千里，胜日相思天一涯。唤取名郎著兰省，不须留及两年瓜。	0
乙丑，高句麗王建武遣使入貢。 句，音駒。麗，鄰知翻。 建武，元之弟也。 高元，見隋紀。	1
一言有善亦须听，终日饱餐不易任。他织他耕无悯念，世途谁是爱人心。	0
獐猿未省京华见，画笔新传思入神。绿野春深将戏子，空山月午挂吟身。只应有梦须怀土，却为无机不避人。我爱林泉旧时景，常来此处暂相亲。	0
邵陵王綸大脩鎧仗，將討侯景。湘東王繹惡之， 惡綸由此兵力益強，將不利於己也。惡，烏路翻。 八月，甲午，遣左衞將軍王僧辯信州刺史鮑泉等帥舟師一萬東趣江郢。 趣，七喩翻。考異曰：典略云：九月戊申朔，繹遣僧辯。按太淸紀事在八月末。今從梁簡文帝紀。 聲言拒任約，且云迎邵陵王還   江陵，授以湘州。	1
匈奴冒頓數苦北邊。 數，所角翻；下同。 上患之，問劉敬，劉敬曰：天下初定，士卒罷於兵， 罷，讀曰疲。 未可以武服也。冒頓殺父代立，妻羣母，以力爲威，未可以仁義說也。 說，式芮翻。 獨可以計久遠，子孫爲臣耳；然恐陛下不能爲。上曰：柰何？對曰：陛下誠能以適長公主妻之， 適，讀曰嫡；謂皇后所生也。長，知兩翻。 厚奉遺之， 遺，于季翻；下同。 彼必慕，以爲閼氏， 閼氏，音煙支。 生子，必爲太子。陛下以歲時漢所餘彼所鮮，數問遺， 鮮，息善翻，少也。 因使辨士風諭以禮節。 風，與諷同。 冒頓在，固爲子壻；死，則外孫爲單于；豈嘗聞外孫敢與大父抗禮者哉！可無戰以漸臣也。若陛下不能遣長公主，而令宗室及後宮詐稱公主，彼知，不肯貴近，無益也。帝曰：善！ 近，其靳翻。 欲遣長公主。呂后日夜泣曰：妾唯太子一女，柰何棄之匈奴！上竟不能遣。	1
十里清风水拍天，老僧斋罢抱头眠。丹楹画栋看摧压，好为僧伽作胜缘。	0
一夜春风拂苑墙，归来何处剩凄凉。汉皋佩冷临江失，金谷楼危到地香。泪脸补痕劳獭髓，舞台收影费鸾肠。南朝乐府休赓曲，桃叶桃根尽可伤。	0
榴皮不见烟火语，隽咏坡仙三和馀。从此留芳应未歇，斓斑藓壁可无书。	0
中管五弦初半曲，遥教合上隔帘听。一声声向天头落，效得仙人夜唱经。	0
初还相印罢戎旃，获守皇居在紫烟。妄比酂侯功蔑尔，每怀疏傅意悠然。应将半俸沾闾里，料入中条访洞天。十载别离那可道，倍令惊喜见来篇。	0
谁念溪翁我念之，折腰为米见诸诗。春秧夏穟苦萦抱，不似东坡更似谁。	0
自远凝旒守上阳，舞衣顿减旧朝香。帘垂粉阁春将尽，门掩梨花日渐长。草色深浓封辇路，水声低咽转宫墙。君王一去不回驾，皓齿青蛾空断肠。	0
洞里仙人枉费功，凿江屈曲做神通。千萦万绕留江住，毕竟奔流入峡中。	0
冻雀无声风叶乾，坐来飞霰洒窗寒。梅花岁岁如相待，琼树朝朝不厌看。邑犬仓皇惊越俗，崖松偃亚老秦官。衰颜不作安仁样，一任斜吹上鬓端。	0
立秦王世民之子泰爲衞王。	1
滥把州麾奉北堂，自惭政术非龚黄。年丰物阜天所赐，容我养拙山水乡。今朝瑞气俄融结，散作飞花应时节。万家疫疠一扫除，尽道年时无此雪。幕中佳士欣得公，笔端能与造化通。乃知冰柱有家法，寡和未饶歌郢中。一望琼瑶迷四境，我复白头临绝顶。要须相与作春温，共向尊前拚酩酊。	0
癸亥，立魏國夫人李氏爲皇后。	1
春来人暗知，何物验来时。林暖树改色，山晴云弄姿。归鸿高的的，生浪细差差。老帅非行乐，劭农一驻旂。	0
危楼拱翠出层空，画栋朱栏缥缈中。客散月明风露下，一奁天棘伴丝桐。	0
万里去长征，连年惯野营。入群来择马，抛伴去擒生。箭撚雕翎阔，弓盘鹊角轻。问看行近远，西过受降城。	0
传道东柯谷，深藏数十家。对门藤盖瓦，映竹水穿沙。瘦地翻宜粟，阳坡可种瓜。船人近相报，但恐失桃花。	0
塞翁少小垄上锄，塞翁老来能捕鱼。鱼长如人水满眼，桑柘死尽生芙蕖。汉家新堤广能筑，胡儿壮马休南牧。北风卷却波浪声，祇放田车行轣辘。	0
异政颍川凤，遗风叔度陂。闻哀苦朋友，归葬束书诗。百岁乡人社，他年故吏碑。知公万金产，故在阿戎儿。	0
诸子皆蠡管，惟聃说大方。其隅四无有，于道两相忘。未易五车尽，难将寸矩量。楚辞迷极际，柳对昧中旁。鸟止丘何小，蜗争角许忙。更须参孟叟，归宿要知乡。	0
帐下佳人拭泪痕，门前壮士气如云。仓黄不负君王意，只有虞姬与郑君。	0
旧著思玄赋，新编杂拟诗。江庭犹近别，山舍得幽期。嫩割周颙韭，肥烹鲍照葵。饱闻南烛酒，仍及拨醅时。	0
半竿晓日明柳梢，飞沙眯眼东风豪。之子北归颜色好，黄纸写敕蓝染袍。只轮轧轧鸣长路，回首高冈隔烟雾。自怜不及路旁草，却解送君君到处。	0
閏月，丁巳，魏頓丘匡公穆亮卒。 諡法：貞心大度曰匡。	1
昨日桃花飞，今朝梨花吐。春色能几时，那堪此愁绪。荡子游不归，春来泪如雨。	0
梅亭别。梅亭别。梅亭回首都如雪。粉融融。月濛濛。月上小车，归去小楼空。当时曾傅新妆薄。而今一任花零落。朝随风。暮随风。竹外孤根，犹与幽径通。长相忆。无消息。庾岭沈沈云暗碧。玉痕惊。对离情。无奈水遥天阔、隔琼城。年来素袂香不灭。此心无限凭谁说。夜绵绵。路漫漫。愁听枕前，吹彻笛声寒。	0
报越心何壮，贪齐计已轻。忠言殊不听，何用筑斯城。	0
通鑑一百七十四	1
鑠與鄱陽王鏘齊名；鏘好文章，鑠好名理， 好，呼到翻。 時人稱爲鄱桂。鏘死，鑠不自安，至東府見宣城王，還，謂左右曰：向錄公見接慇勤， 鸞以太傅錄尙書事；太傅上公，故稱錄公。 流連不能已， 流連不能相捨之意。 而面有慙色，此必欲殺我。是夕，遇害。	1
會楊阜喪妻，就超求假以葬之。 喪，息浪翻。假，居訝翻，休假也。求假，猶古之請告請急也。 阜外兄天水姜敍爲撫夷將軍，擁兵屯歷城。 水經註，歷城在西縣，去仇池一百二十里，後改爲建安城。杜佑曰：歷城，在今同谷郡西七里，去仇池九十里。宋白曰：晉置仇池郡於歷城。今爲成州。 阜見敍及其母，歔欷悲甚。 歔，音虛；欷，許旣翻，又音希，泣餘聲也。 敍曰：何爲乃爾？阜曰：守城不能完，君亡不能死，亦何面目以視息於天下！ 目之視物，一出入息之頃，則一瞬。 馬超背父叛君，虐殺州將， 背，蒲妹翻。將，卽亮翻。 豈獨阜之憂責，一州士大夫皆蒙其恥。君擁兵專制而無討賊心，此趙盾所以書弑君也。 趙盾，晉卿趙宣子也。左傳，趙穿攻靈公於桃園，宣子未出山而復，太史書曰：趙盾弒其君。以示於朝。宣子曰：不然。對曰：子爲正卿，亡不越境，反不討賊，非子而誰！ 超強而無義，多釁，易圖耳。 易，以豉翻。 敍母慨然曰：咄！伯奕，韋使君遇難，亦汝之負，豈獨義山哉！ 咄，當沒翻。姜敍，字伯奕；楊阜，字義山。負，罪負也。難，乃旦翻。 人誰不死，死於忠義，得其所也。但當速發，勿復顧我；我自爲汝當之， 復，扶又翻。爲，于僞翻。 不以餘年累汝也。 累，力瑞翻。 敍乃與同郡趙昂尹奉武都李俊等合謀討超，又使人至冀，結安定梁寬南安趙衢使爲內應。超取趙昂子月爲質， 質，音致。   昂謂妻異曰： 據皇甫謐列女傳，異，士氏女也。 吾謀如是，事必萬全，當柰月何？異厲聲應曰：雪君父之大恥，喪元不足爲重， 喪，息浪翻。 況一子哉！	1
莫丑匪虺，莫悍匪兕。有鋹在南，毒螫不已。沸汤热火，暴我赤子。	0
玉妃谪堕烟雨村，先生作诗与招魂。人间草木非我对，奔月偶桂成幽昏。闇香入户寻短梦，青子缀枝留小园。披衣连夜唤客饮，雪肤满地聊相温。松明照坐愁不睡，井华入腹清而暾。先生来年六十化，道眼已入不二门。多情好事馀习气，惜花未忍都无言。留连一物吾过矣，笑领百罚空罍樽。	0
戊申，徐圓朗昌州治中劉善行以須昌來降。 圓朗蓋以鄆州之須昌置昌州。降，戶江翻。	1
郞中令李敢，怨大將軍之恨其父， 怨大將軍衞靑也。恨其父事見上卷四年。師古曰：令其父抱恨而死也。 乃擊傷大將軍，大將軍匿諱之。居無何， 師古曰：無何，謂未多時也。 敢從上雍， 師古曰：雍之所在，地形積高，故曰上也。上，時掌翻。雍，於用翻。 至甘泉宮獵，票騎將軍去病射殺敢。 射，而亦翻。考異曰：史記封禪書云：明年，天子病鼎湖，甚；病愈，幸甘泉，大赦。莫知其爲何年。本紀皆無其事，獨義縱傳有之。按漢書百官公卿表，義縱李敢死皆在今年。敢傳云：從上雍，至甘泉宮。雍蓋衍字也。平準書云：自造白金五銖錢後五歲赦。按武紀，元狩四年造白金，元鼎元年赦，首尾四年。若今年更有赦，則四年再赦，與平準書不合，今從百官表。 去病時方貴幸，上爲諱，云鹿觸殺之。 爲，于僞翻。	1
福唐城郭掌中窥，旭日登临到落晖。谁在画帘沽酒处，几多鸣橹趁潮归。晴来海色依稀辨，醉后乡愁积渐微。山鸟不知红粉好，才闻歌板便惊飞。	0
是歲，慕容删爲其下所殺，部衆復迎涉歸子廆而立之。涉歸與宇文部素有�， 宇文部亦鮮卑種，其先有大人曰普回，因狩得玉璽三紐，文曰皇帝璽。普回以爲天授，其俗謂天子曰宇文，故國號宇文，併以爲氏。何氏姓苑曰：宇文氏出自炎帝，其後以嘗草之功，鮮卑呼草爲俟汾，遂號爲俟汾氏，後世通稱俟汾，蓋音訛也。代爲鮮卑單于。 廆請討之，朝廷弗許。廆怒，入寇遼西，殺略甚衆。帝遣幽州軍討廆，戰于肥如， 肥如縣屬遼西郡。應劭曰：肥子奔燕燕封於此。賢曰：肥如，今平州。 廆衆大敗。自是每歲犯邊，又東擊扶餘，扶餘王依慮自殺， 慮，音閭。 子弟走保沃沮。 沮，千余翻。 廆夷其國城，驅萬餘人而歸。	1
笔走龙蛇，词倾河汉，妙年德艺双成。帝庭敷奏，亲擢冠群英。龙首其谁不取，便直饶、勋业峥嵘。偏他甚，泼天来大，一个好声名。忆曾。瞻拜处，当年汝水，今日湓城。叹白首青衫，又造宾闳。谨贽诗文一卷，仗仙风、吹到蓬瀛。依归地，熏香摘艳，作个老门生。	0
业盛唐尧际，功成文子军。累承三帝宠，六比五臣勋。画角悲寒吹，愁笳咽晓云。圣朝忠义骨，今日委荒坟。大树悲风起，将军去不回。抚棺心益痛，临穴泪难裁。晓月繁霜草，幽泉掩夜台。更闻歌伴哭，触物尽成哀。	0
雪似梅花，梅花似雪。似和不似都奇绝。恼人风味阿谁知？请君问取南楼月。记得去年，探梅时节。老来旧事无人说。为谁醉倒为谁醒？到今犹恨轻离别。	0
鳌骨分明露浅洲，登临几度泛虚舟。人生天地蜉蝣寄，世事江河日夜流。前后朗吟坡老赋，逍遥终羡漆园游。子真谷口今成趣，不为红尘枉白头。	0
学道多多少悟真，真成便见自家身。三田有路纵横去，万类无缘变换因。土内养金金色重，鼎中进火火功新。若于财色全无动，便是蓬莱洞里人。	0
压蔗出寒浆，敲冰簇画堂。人间正袢暑，天上绝清凉。	0
长桥千步截江洄，虹影随波綵翠开。谁与上皇传信息，定从此路入蓬莱。	0
谩说师雄醉月边，稚川曾隐此山巅。料伊不是丹砂力，只服梅花换得仙。	0
李白尝言人有耳，不当径洗颍川水。男儿出处自有时，何须锐意楚狂子。公今无意世间人，北山有灵定不嗔。天子政作唐虞计，谷口那留郑子真。伫观大手称奇绝，致君却笑前贤拙。坐使梯航到鬼方，来寻九州贡璆铁。	0
早年天上见清尘，今日楼中醉一春。暂肯剖符临水石，几曾焚笔动星辰。琼台雪映迢迢鹤，蓬岛波横浩浩津。好是仙家羽衣使，欲教垂涕问何人。	0
褒县驿前境，曲江池上情。南堤衰柳意，西寺晚钟声。云水兴方远，风波心已惊。可怜皆老大，不得自由行。	0
关山雪，关山雪，远接洮西千里白。试登陇首瞰八荒，表里高低都一色。日高融液流车辙，冻作坚冰敲不裂。早晚春风动地来，消尽寒威百花发。	0
故人留饮归夜深，铜瓶唧唧虫微吟。一灯犹照读书眼，半纸忽生怀古心。亦知所贵何必用，鱼目骊珠自轻重。人间蚁穴小差殊，等是一场閒睡梦。	0
不夜非关月，舞风也自香。著花能许细，落子不多长。玉糁开犹半，金须撚更强。得秋何恨晚，映暑却生凉。	0
花落台池静。自春衫闲来，老了旧香荀令。酒既相违诗亦可，此外云沈梦冷。又催唤、官河兰艇。匝岸烟霏吹不断，望楼阴、欲带朱桥影。和草色，入轻暝。裙边竹叶多应剩。怪南溪见后，无个再来芳信。胡蝶一生花里活，难制窃香心性。便有段、新愁随定。落日年年宫树绿，堕新声、玉笛西风劲。谁伴我，月中听。	0
问言何处是前村，万木号寒雪障昏。安得梦为蝴蝶去，花间栩栩适吟魂。	0
毛州刺史趙元愷 魏州館陶縣舊置毛州，隋大業初，州廢，竇建德復置，唐因之，領魏州之館陶冠氏，博州之堂邑，貝州之臨淸淸水。 性嚴急，下不堪命。丁卯，州民董燈明等作亂，殺元愷以應劉黑闥。	1
阴阳铸出绕篱边，露洗风磨色灿然。未解济贫行世上，且图买笑向樽前。	0
补落迦山传得种，阎浮檀水染成花。光明一室真金色，复似毗耶长者家。	0
风袅垂杨，雪销蕙草，何如清润潘郎。风月襟怀，挥毫倚马成章。仙都观里桃千树，映曲尘、十里荷塘。未归来，应恋花洲，醉玉吟香。东风晴昼浓如酒，正十分皓月，一半春光。燕子重来，明朝传梦西窗。朝寒几暖金炉烬，料洞天、日月偏长。杏园诗，应待先题，嘶马平康。	0
穆穆上清居，沈沈中秘书。金铺深内殿，石甃净寒渠。花树台斜倚，空烟阁半虚。缥囊披锦绣，翠轴卷琼琚。墨润冰文茧，香销蠹字鱼。翻黄桐叶老，吐白桂花初。旧德双游处，聊芳十载馀。北朝荣庾薛，西汉盛严徐。侍讲亲华扆，徵吟步绮疏。缀帘金翡翠，赐砚玉蟾蜍。序秩东南远，离忧岁月除。承明期重入，江海意何如。	0
藏春花木望中迷，水复山长道阻跻。怊怅老年尘世累，无因重到武陵溪。	0
水畔竹林边，闲居二十年。健常携酒出，病即掩门眠。解绶收朝佩，褰裳出野船。屏除身外物，摆落世间缘。报曙窗何早，知秋簟最先。微风深树里，斜日小楼前。渠口添新石，篱根写乱泉。欲招同宿客，谁解爱潺湲。	0
十载从游吾道南，山斋苜蓿澹于甘。飞鱼想得三台兆，待雪空馀□丈函。席冷几番驯白鹿，罗传此夜赋黄柑。太平不日经筵召，好把鳞书早晚探。	0
若问先生归去来，此行直是到天台。碧桃瑶草紫芝熟，到日须容醉玉杯。	0
蜀太師王宗佶旣罷相，怨望，陰畜養死士，謀作亂。 畜，吁玉翻。 上表以爲：臣官預大臣，親則長子， 長，知兩翻。 國家之事，休戚是同。今儲貳未定，必生厲階。陛下若以宗懿才堪繼承，宜早行册禮，以臣爲元帥，兼總六軍；儻以時方艱難，宗懿沖幼，臣安敢持謙不當重事！陛   下旣正位南面，軍旅之事宜委之臣下。臣請開元帥府，鑄六軍印，征戍徵發，臣悉專行。太子視膳於晨昏，微臣握兵於環衞，萬世基業，惟陛下裁之。蜀主怒，隱忍未發，以問唐道襲，對曰：宗佶威望，內外懾服，足以統御諸將。蜀主益疑之。己亥，宗佶入見， 見，賢遍翻。 辭色悖慢； 悖，蒲內翻，又蒲沒翻。 蜀主諭之，宗佶不退，蜀主不堪其忿，命衞士撲殺之。 撲，弼角翻。以華洪之得衆心，猶不免於禍，况甘佶之驕恃輕脫哉，其死宜矣。 貶其黨御史中丞鄭騫爲維州司戶，衞尉少卿李鋼爲汶川尉， 鋼，古郞翻。汶川，漢綿虒地，晉置汶川縣，唐屬茂州。九域志，在州南一百里，玉壘山石紐山皆在縣界。汶，讀曰岷。 皆賜死於路。	1
古人无宿诺，兹道以为难。万里赴知己，一言诚可叹。马蹄经月窟，剑术指楼兰。地出北庭尽，城临西海寒。森然瞻武库，则是弄儒翰。入幕绾银绶，乘轺兼铁冠。练兵日精锐，杀敌无遗残。献捷见天子，论功俘可汗。激昂丹墀下，顾盼青云端。谁谓纵横策，翻为权势干。将军既坎壈，使者亦辛酸。耿介挹三事，羁离从一官。知君不得意，他日会鹏抟。	0
秋浦田舍翁，采鱼水中宿。妻子张白鹇，结罝映深竹。	0
颓然一榻懒巾靴，二月东风尚未和。雀闯屋檐来作宿，蜂衔窗纸去为窝。牢愁余发五分白，健思君才十倍多。欲访东皋贤鼻祖，几回路与醉乡蹉。	0
雍州刺史晉安王子懋， 雍，於用翻。 以主幼時艱，密爲自全之計，令作部造仗； 諸州各有作部，主造器仗。 征南大將軍陳顯達屯襄陽， 去年秋，武帝以魏將入寇，遣顯達鎭樊城。 子懋欲脅取以爲將。 將，卽亮翻；下同。 顯達密啓西昌侯鸞，鸞徵顯達爲車騎大將軍； 騎，奇寄翻。 徙子懋爲江州刺史，仍令留部曲助鎭襄陽，單將白直俠轂自隨。 諸王有白直，有夾轂隊。俠，讀曰夾。 顯達過襄陽， 過，音戈。 子懋謂曰：朝廷令身單身而返，身是天王，豈可過爾輕率！ 子懋自稱天王，蓋謂是天家諸王也。 今猶欲將二三千人自隨，公意何如？顯達曰：殿下若不留部曲，乃是大違敕   旨，其事不輕；且此間人亦難可收用。 此間人，謂襄陽人也。 子懋默然。顯達因辭出，卽發去。子懋計未立，乃之尋陽。	1
我少即多难，邅回一生中。百年不易满，寸寸弯强弓。老矣复何言，荣辱今两空。泥洹尚一路，所向馀皆穷。似闻崆峒西，仇池迎此翁。胡为适南海，复驾垂天雄。下视九万里，浩浩皆积风。回望古合州，属此琉璃钟。离别何足道，我生岂有终。渡海十年归，方镜照两童。还乡亦何有，暂假壶公龙。峨眉向我笑，锦水为君容。天人巧相胜，不独数子工。指点昔游处，蒿莱生故宫。	0
柳眼脱壳花将飞，麦梢弄黄青穗肥。鹁鸪翩翩避舟去，燕泥误落沾人衣。树外浮阳湖水渌，漠漠不动含晴晖。沙暖浴凫遗翠羽，岸深老蚌吐明玑。	0
闻与先师是切邻，束书无定橐装贫。不辞远道长为客，未有荒山可掩亲。石椁悬知非尔力，麦舟今岂乏斯人。吾闻葬礼随丰俭，布被珠襦到底均。	0
梵相无言旱气奢，三农无饭欲蒸沙。狻头香穗成禾穗，麈尾天花化雨花。	0
付与春风不复言，个中端有玉妃魂。凭君细说枭卢事，暂借生香到酒盆。	0
諸葛亮作身沒之後退軍節度，令魏延斷後。 頁二二九七	1
行尽江东又复西，连天汀草淡烟迷。回头怅望家何处，云外青山一抹低。	0
夏，四月，壬寅朔，日有食之。	1
柏觞敛滟银幡小。	0
礼乐三千字，声名五十秋。士元才展骥，李广不封侯。香火犹彊健，笙歌足燕休。如何早仙去，寒日惨山丘。	0
人老何所乐，乐在归乡国。我归故园来，九度逢寒食。故园在何处，池馆东城侧。四邻梨花时，二月伊水色。岂独好风土，仍多旧亲戚。出去恣欢游，归来聊燕息。有官供禄俸，无事劳心力。但恐优稳多，微躬销不得。	0
丙午，上還宮。 還自華清宫。還，從宣翻，又音如字。	1
尔幸无羸角，何用触吾藩。若是升堂者，还应自得门。	0
僧蹊蟠青苍，莓苔上秋床。露翰饥更清，风蘤远亦香。扫石出古色，洗松纳空光。久游不忍还，迫迮冠盖场。	0
二隽行阡得胜游，清诗传播气横秋。定知馀子漫千首，竟使老夫低一头。山是玉壶天里到，水从银汉罅中流。被渠吟作惊人句，压倒乾坤日夜浮。	0
夏，四月，甲戌，車駕還宮。	1
旧苑新晴草似苔，人还香在踏青回。今朝此地成惆怅，已后逢春更莫来。	0
冬，吳西陵督步闡 西陵，卽夷陵。吳主權黃武元年改夷陵曰西陵，宜都郡治焉。 表請吳主徙都武昌；吳主從之，使御史大夫丁固右將軍諸葛靚守建業。 靚，疾正翻。 闡，騭之子也。 吳主權時，騭爲西陵督。騭，之日翻。	1
二更二点二更深。宫钟声绝夜沈沈。明月满天如写金。同光共影无昏沈。起来闲操无弦琴。声高调古惊人心。琴罢独歌还独吟。松风涧水俱知音。	0
画角吹来岁月深，谯楼无古亦无今。不如归我龙山去，松柏青青何处寻。	0
是夕，親軍有宿於潭城西門者，相與飮酒而謀之。 潭城，常山牙城北偏也。歐陽公鎭陽殘杏詩云，北潭跬步病不到，何暇騎馬尋郊原？註云：北潭，常山宮後池也，州之勝游惟此。以有池潭，故其城謂之潭城。 酒酣，其中驍健者曰：吾曹識王太保意， 王太保，謂王德明。謂德明所以語親軍者，其意欲使之作亂。 今夕   富貴決矣！卽踰城入。趙王方焚香受籙，二人斷其首而出， 斷，音短。 因焚府第。軍校張友順帥衆詣德明第，請爲留後， 帥，讀曰率。 德明復姓名曰張文禮，盡滅王氏之族， 唐穆宗長慶元年，王庭湊據成德軍，歷四世五帥而滅。 獨置昭祚之妻普寧公主以自託於梁。 梁女妻昭祚見二百六十二卷唐昭宗光化三年。	1
一点流萤自入扉，清风都向草头吹。眠稀又被啼螀妒，看见新凉上小时。	0
么虫夜飞飞，遭汝巧见缚。汝网非坚牢，岂无风雨恶。蟹怒横戈矛，蜃喜吐楼阁。物生黠复痴，悟此一笑乐。	0
晨气雾露除，初日照高阁。青山偪岁昏，碧树霜馀落。俯涧爱鸣泉，临郊美华薄。幽情歘自欣，乡念频成愕。且寄当日閒，无论今与昨。	0
昔年嫖姚护羌月，今照嫖姚双鬓雪。青冢曾无尺寸归，锦书多记穷荒骨。百战金疮体沙碛，乡心一片悬秋碧。汉城应期破镜时，胡尘万里婵娟隔。度碛冲云朔风起，边笳欲晚生青珥。陇上横吹霜色刀，何年断得匈奴臂。	0
东阳本是佳山水，何况曾经沈隐侯。化得邦人解吟咏，如今县令亦风流。新开谭洞疑仙境，远写丹青到雍州。落在寻常画师手，犹能三伏凛生秋。	0
天上云骄未肯同，晚来雪意已填空。欲开新酒邀嘉客，更待天花落坐中。	0
諫議大夫吳損使吐蕃，留之累年，竟病死虜中。 吐，從暾入聲。損出使見上卷六年。	1
桂华词意苦丁宁，唱到常娥醉便醒。此是人间肠断曲，莫教不得意人听。	0
敕裴光庭蕭嵩分押左右廂兵。 此分押南牙左右廂兵也。	1
此来多愧食鱼心，东阁将辞强一吟。羸马客程秋草合，晚蝉关树古槐深。风生野渡河声急，雁过寒原岳势侵。对酒相看自无语，几多离思入瑶琴。	0
淮水东来没踝无，只今南北断修涂。东风却与人心别，布暖吹生遍八区。	0
翔凤边风十月寒，苍山古木更摧残。为君壁上画松柏，劲雪严霜君试看。	0
臘月，戊子，以左臺中丞吉頊爲天官侍郞，右臺中丞魏元忠爲鳳閣侍郞，並同平章事。	1
秋来缘树复缘墙，怕共平芜一例荒。颜色不能随地变，风流唯解逐人香。烟含细叶交加碧，露拆寒英次第黄。深谢栽培与知赏，但惭终岁待重阳。	0
庭前高下碧玉树，秋日奈兹风露何。两度开花君莫问，为渠天近得香多。	0
真主玉历成康。德睿宁安国中良。时和岁丰稔，民阜乐、何情泚，瑞木呈日五色，月华重有光。更羽鹤来仪凤凰。万邦乡。齐供明皇。祝遐龄、圣寿无疆。	0
绿暗红疏春事休，此身孑孑又西游。不堪回首斜阳外，一片黄云万古愁。	0
萧条微雨绝，荒岸抱清源。入舫山侵塞，分泉稻接村。秋声依树色，月影在蒲根。淹泊方难遂，他宵关梦魂。	0
冬，十月，戊寅，李德裕奏南詔寇巂州，陷三縣。 巂，音髓。	1
几年栖旅寄西秦，不识花枝醉过春。短艇闲思五湖浪，羸蹄愁伴九衢尘。关河风雨迷归梦，钟鼓朝昏老此身。忽向太平时节过，一竿持去老遗民。	0
先天奥学果何传，造化机缄存阖辟。精微惝恍入神范，天地谓可俄而测。粤从二画抉秘蕴，乾元庶物因首出。阳推阴荡六子成，致用坎离为月日。天人相与妙难诘，斯道岂容秦火息。九家分派流愈远，纬谶纷纷非所及。韦编三绝系圣经，微言尚切明作述。我生苦晚心好古，谩索图书考龟策。浩如烟海无津涯，自哂蓬心窥至赜。众言淆乱折以理，是非安敢决诸臆。吉凶前定信可推，人事堪怜空役役。优游姑乐环中趣，默参经世用皇极。较量得失心自知，议论无用形于笔。观君气宇元静定，何虑不优入圣阈。不鄙谓予可相友，愿凿浑沌以报德。	0
人群不相见，乃在白云间。问我将何适，羡君今独闲。朝朝汲淮水，暮暮上龟山。幸已安贫定，当从鬓发斑。	0
京師旱，京兆尹黎幹作土龍祈雨，自與巫覡更舞。 覡，刑狄翻。更，工衡翻。 彌月不雨，又禱於文宣王。上聞之，命撤土龍，減膳節用。秋，七月，戊午，雨。	1
风磴吹阴雪，云门吼瀑泉。酒醒思卧簟，衣冷欲装绵。野老来看客，河鱼不取钱。只疑淳朴处，自有一山川。	0
屡将大手占伦魁，槐市英声早四驰。肯与鳣鲂争尺水，鹍鹏行矣化天池。	0
东风黄鸟鸣，白露寒蝉悲。去日何太短，种种发欲疏。人言了婚嫁，此事今何如。欲耕无一廛，儿女牵人衣。蚕以茧自缠，深念难为娱。	0
米多糠少贺丰登，莲吐双花麦五茎。别有到家呈瑞处，绕篱黄菊向人明。	0
西山白虎跳天游，朝食行人暮噬牛。居民胡不避此苦，复闻暴吏猛于虎。怪尔巨蠹敢身由，拔剑一击誓不留。呜呼六歌兮歌六叠，太息仰空泪横臆。	0
两衙前后讼堂清，软锦披袍拥鼻行。雨后绿苔侵履迹，春深红杏锁莺声。因携久酝松醪酒，自煮新抽竹笋羹。也解为诗也为政，侬家何似谢宣城。	0
九十日春都过了，寻常偶到江皋。水容山态两相饶。草平天一色，风暖燕双高。酒病厌厌何计那，飞红更送无聊。莺声犹似耳边娇。难回巫峡梦，空恨武陵桃。	0
癸未，蜀王遂更名遡。 更，工衡翻。	1
跳出尘关百念轻，大元羽士宋儒生。易参羲圣通玄妙，诗比唐人并驾行。咒水洒时天地净，符文书处鬼神惊。洞中静夜天留月，心与梅花一样清。	0
秋，遣伏波將軍路博德 環濟要略曰：伏波將軍者，船涉江海，欲使波濤伏息也。 出桂陽，下湟水； 水經：匯水出桂陽縣盧聚，南出貞女峽，合洭水，東南過含洭縣，南出洭浦關爲桂水。山海經以洭水爲湟水。徐廣曰：湟水，一名洭水，出桂陽，通四會。師古曰：湟，音皇。 樓船將軍楊僕出豫章，下湞水； 應劭曰：湞水出南海龍川西，入秦水。水經：湞水逕桂陽郡之湞陽縣南，而右注溱水。湞，鄭氏曰：湞，音檉；孟康曰：湞，音貞；師古曰：湞，丈庚翻。 歸義越侯嚴爲戈船將軍，出零陵，下離水； 張晏曰：嚴故越人，降，爲歸義侯。越人於水中負人船，又有蛟龍之害，故置戈於船下，因以爲名。臣瓚曰：伍子胥書有戈船，以載干戈，因謂之戈船也。師古曰：以樓船之例言之，非謂載干戈也，此蓋船下安戈以禦蛟鼉水蟲之害，張說近之。貢父曰：船下安戈旣難措置，又不可以行；今造舟船甚多，未嘗有置戈者。顏北人，不曉行船，故信張說；蓋瓚說是。余據表無歸義越侯嚴。零陵本屬桂陽，帝分置郡；唐爲永道二州。灕水，班志：出零陵縣陽海山東南，至廣信入鬱水。 甲爲下瀨將軍，下蒼梧； 服虔曰：甲故越人歸漢者。臣瓚曰：瀨，湍也；吳越謂之瀨，中國謂之磧。伍子胥書有下瀨船。瀨，音賴。蒼梧本越地，帝始置郡，有灕水關；唐梧賀   康端封之地。 皆將罪人，江淮以南樓船十萬人。越馳義侯遺別將巴蜀罪人，發夜郞兵，下牂柯江，咸會番禺。	1
从来迂僻寡朋俦，今日优恩岂自酬。抱病也容居粉署，好吟仍使在蓬丘。利名场里心尤拙，少俊丛中鬓独秋。早晚东山拂衣去，愿携鸠杖从公游。	0
麟之口，光庭手。	0
半雨半晴模样，乍寒乍热天时。榴花香逐湿风飞。绿云翻翠浪，水急转前溪。谁识清凉意思，珊瑚枕冷先知。秋光预若借些儿。剩催金粟闹，素魄好扬辉。	0
丙辰，帝幸太學，與諸儒論書易及禮，諸儒莫能及。 時帝與博士淳于俊論易，庾峻論書，馬照論禮記，考其難疑答問，不過擿抉經義及王鄭之異同耳，非人君之學也。 帝嘗與中護軍司馬望侍中王沈散騎常侍裴秀黃門侍郞鍾會等講宴於東堂，幷屬文論， 沈，持林翻。散，悉亶翻。騎，奇寄翻。屬，之欲翻。 特加禮異，謂秀爲儒林丈人，沈爲文籍先生。帝性急，請召欲速，以望職在外，特給追鋒車虎賁五人， 望爲中護軍，其職在外。傅子曰：追鋒車，施通幰，遽則乘之，令虎賁五人舁之也。晉志曰：追鋒車去小平蓋，加通幰，如軺車，駕二馬。追鋒之名，取其迅速也。施於戎陳之間，是爲傳乘。賁，音奔。 每有集會，輒奔馳而至。秀，潛之子也。 裴潛事武帝，守代郡著名。	1
独鹤声哀羽摧折，沙头一点留残雪。三山侣伴能远翔，五里裴回忍为别。惊群各畏野人机，谁肯相将霞水飞。不及川凫长比翼，随波双泛复双归。碧海沧江深且广，目尽天倪安得往。云山隔路不隔心，宛颈和鸣长在想。何时白雾捲青天，接影追飞太液前。	0
奉使江东知几春，此行重驾赤车轮。青绫故被留归我，白发祠郎便乞亲。老大岂堪愁桂玉，秋风依旧长鲈莼。宦途出处何须较，且与庐山作主人。	0
天边倚萧寺，小阁翠微中。烟霭三峰秀，松杉一径通。潮音从耳悟，尘虑转头空。堪笑林间弋，犹思落塞鸿。	0
功名烜赫在三朝，经术从容辅汉条。儒服早纡丞相绂，戎冠再插侍中貂。开仓六塔流人复，出甲甘陵叛党销。东第祇今空画像，当时于此识风标。	0
幕府遥三舍，传车乘一封。忠深轻远道，醉暖失严冬。圁水犹飞檄，芦阕未灭烽。贤侯虽喜士，难得久从容。	0
燕主寶聞魏王珪攻信都，出屯深澤， 深澤縣，前漢屬涿郡，後漢屬安平國，晉屬博陵郡。宋白曰：深澤縣以界內水澤深廣爲名。 遣趙王麟攻楊城， 郡國志：中山蒲陰縣有楊城。 殺守兵三百。寶悉出珍寶及宮人募郡國羣盜以擊魏。	1
十二楼藏玉堞中，凤凰双宿碧芙蓉。流霞浅酌谁同醉，今夜笙歌第几重。	0
年壮才仍美，时来道易行。宠兼三独任，威肃贰师营。将略过南仲，天心寄北京。云旂临塞色，龙笛出关声。汉月随霜去，边尘计日清。渐知王事好，文武用书生。	0
丞相临人以惠和，三年乡校起弦歌。至今旌旆曾游处，犹道当时乐事多。	0
石壁望松寥，宛然在碧霄。安得五綵虹，驾天作长桥。仙人如爱我，举手来相招。	0
雪韭霜菘酌岁除，也无牛乳也无酥。贫中却富何人会，自有村醪不用沽。	0
四年戊寅九一八	1
国破君亡一死宜，绝怜儿女死如饴。龙池久负娲皇誓，蛙坎空遗烈士悲。洗骨不污唐六馆，沥心无愧赵孤儿。北行多少生还客，休向梯云读墓碑。	0
潜藩雄镇七闽头，亲睹贤侯利泽周。不借寇恂留颍尾，却教郭伋再并州。	0
放形锄色恐成光，斲垩能令鼻不伤。自信放鱼真得计，却怜挟策亦亡羊。刃投有间多馀地，语到无言辄自忘。扰扰世纷何足问，松窗终日独彷徨。	0
乙亥，會遣仇尼歸攻龍城，寶夜遣兵襲擊，破之。會遣使請誅左右佞臣，幷求爲太子；   使，疏吏翻。 寶不許。會盡收乘輿器服，以後宮分給將帥 ，乘，繩證翻。將，卽亮翻。帥，所類翻。 署置百官，自稱皇太子錄尙書事，引兵向龍城，以討慕輿騰爲名；丙子，頓兵城下。寶臨西門，會乘馬遙與寶語，寶責讓之。會命軍士向寶大譟以耀威，城中將士皆憤怒，向暮出戰，大破之。會兵死傷太半，走還營。侍御郞高雲夜帥敢死士百餘人襲會軍， 寶之爲太子，雲以武藝給事侍東宮，拜侍御郎。 會衆皆潰。會將十餘騎奔中山，開封公詳殺之。寶殺會母及其三子。	1
梁园开胜景，轩驾动宸衷。早荷承湛露，脩竹引薰风。九酝倾钟石，百兽协丝桐。小臣陪宴镐，献寿奉维嵩。	0
辇路东风里。试回头、金闺昨梦，侵寻三纪。岁晚岿然灵光殿，仆与君侯而已。漫过眼、几番桃李。珠履金钗常满座，问谁人、得似张公子。驰骥騄，佩龟紫。宿云收尽檐声止。玳筵开、高台风月，后堂罗绮。恰近洛人修禊节，莫惜飞觞临水。怕则怕、追锋徵起。此老一生江海客，愿风云、际会从今始。宁郁郁，久居此。	0
知訓狎侮吳王，無復君臣之禮。嘗與王爲優，自爲參軍，使王爲蒼鶻，總角弊衣執帽以從。 優人爲優，以一人幞頭衣綠，謂之參軍；以一人髽角弊衣，如僮奴之狀，謂之蒼鶻。從，才用翻。 又嘗泛舟濁   河，王先起，知訓以彈彈之。 上彈，徒旦翻。下彈，徒丹翻。 又嘗賞花於禪智寺， 宋白曰：禪智寺在揚州城東，寺前有橋，跨舊官河。 知訓使酒悖慢，王懼而泣， 悖，蒲沒翻，又蒲妹翻。 四座股栗；左右扶王登舟，知訓乘輕舟逐之，不及，以鐵撾殺王親吏。 撾，側瓜翻。 將佐無敢言者，父溫皆不之知。	1
盘屈回廊面面同，顶门开窍更神通。非关意匠玲珑巧，示现圆融转物功。	0
庚伏人间暑气隆，纳凉留客咏诗翁。润衣红湿池荷雨，拂面清泠槛竹风。沙觜旧痕平不露，野湾新涨曲相通。画桡澹月人归处，万盖翻翻涌翠筒。	0
晓发梳临水，寒塘坐见秋。乡心正无限，一雁度南楼。	0
沮渠蒙遜卽河西王位， 沮渠蒙遜，臨松盧水胡人也，其先世爲匈奴左沮渠，遂以官爲氏。 大赦，改元玄始，置官僚如涼王光爲三河王故事。 呂光稱三河王，見一百七卷孝武太元十四年。	1
冬，十月，壬子，上幸辟雍，初行養老禮；以李躬爲三老，桓榮爲五更。 更，工衡翻。 三老服都紵大袍，冠進賢，扶玉杖； 紵，直呂翻。說文曰：紵，檾屬。績紵以爲美布，故曰都紵。續漢志：進賢冠，古緇布冠也，文儒者之服也。前高七寸，後高三寸，長八寸。公侯三梁，中二千石至博士兩梁，自博士以下至小史私學弟子皆一梁。又，仲春之月，縣道皆案戶比民，民年始七十者授之以玉杖。玉杖，長七尺，端以鳩鳥爲飾。鳩者，不噎之鳥也，欲老人不噎。爾雅翼曰：刻玉爲鳩，置之杖端，謂之鳩杖，亦曰玉杖。 五更亦如之，不杖。乘輿到辟雍禮殿， 乘，繩證翻。 御坐東廂，遣使者安車迎三老五更於太學講堂，天子迎于門屛，交禮；道自阼階， 道，讀曰導。 三老升自賓階；至階，天子揖如禮。三老升，東面，三公設几，九卿正履，天子親袒割牲，執醬而饋， 饋，進食也，醬，食味之主，故執之而饋。 執爵而酳， 酳，音胤，又士覲翻。 祝鯁在前，祝饐在後。 饐，一結翻，食窒氣不通。 五更南面，三公進供，禮亦如之。 賢曰：宋均曰：三老，老人知天地人之事者；五更，老人知五行更代事者。鄭康成曰：三老五更，皆年老更事致仕者也；天子以父兄養之，示天下之孝弟也。名以三五者，取象三辰五星，天所以照明天下者。都布，布名。進賢冠，古緇布冠也，文儒者之服，前高七寸，後高三寸，長八寸。禮殿，先聖先師也。阼階，東階，主階也；賓階，西階也。賢曰：醬，醢也；酳，漱也，所以潔口也。陸德明曰：以酒曰酳，以水曰漱。音義隱云：飯畢盪口也，音胤。老人食多鯁饐，故置人於前後祝之，令其不鯁饐也。都，布之   美者也。進賢冠，古緇布冠也。玉杖，長七尺，端以鳩鳥爲飾，鳩者，不噎之鳥也，欲老人不噎。更，工衡翻。 禮畢，引桓榮及弟子升堂，上自爲下說， 賢曰：下說，謂下語而講說也。 諸儒執經問難於前， 難，乃旦翻。 冠帶縉紳之人圜橋門而觀聽者，蓋億萬計。 漢官儀曰：辟雍，四門外有水，以節觀者，門外皆有橋，觀者在水外，故云圜橋門也。圜，繞也。 於是下詔賜榮爵關內侯； 考異曰：帝紀載詔文，上言李躬而下獨封榮，似脫躬字。榮傳袁紀，詔獨言桓榮，不及李躬，今闕疑。 三老五更皆以二千石祿養終厥身。賜天下三老酒，人一石，肉四十斤。	1
秦王堅徙關東豪傑及雜夷十五萬戶于關中，處烏桓于馮翊北地，丁零翟斌于新安澠池。 爲翟斌乘秦亂起兵張本。處，昌呂翻。澠，彌兗翻。斌，音彬。 諸因亂流移，欲還舊業者，悉聽之。	1
露浓如水洒苍苔，洞口烟萝密不开。残月色低当户后，晓钟声迥隔山来。春生药圃芝犹短，夜醮斋坛鹤未回。愁是独寻归路去，人间步步是尘埃。	0
石壁高千尺，微踪远欲无。飞檐如剑寺，古柏似仙都。许子尝高遁，行舟悔不迂。斩蛟闻猛烈，提剑想崎岖。寂寞棺犹在，修崇世已愚。隐居人不识，化去俗争吁。洞府烟霞远，人间爪发枯。飘飘乘倒景，谁复顾遗躯。	0
初，莽長子宇非莽隔絕衞氏， 隔絕事見上卷元年。長，知兩翻。 恐久後受禍，卽私與衞寶通書，敎衞后上書謝恩， 上，時掌翻；下同。 因陳丁傅舊惡，冀得至京師。莽白太皇太后，詔有司褒賞中山孝王后，益湯沐邑七千戶。衞后日夜啼泣，思見帝面，而但益戶邑；宇復敎令上書求至京師。 復，扶又翻。 莽不聽。宇與師吳章及婦兄呂寬議其故，章以 章：甲十六行本以下有爲字；乙十一行本同。 莽不可諫而好鬼神， 好，呼到翻。 可爲變怪以驚懼之，章因推類說令歸政衞氏。 推類者，因變怪而推言事類如洪範五行傳，以說莽也。說，輸芮翻。 宇卽使寬夜持血灑莽第，門吏發覺之；莽執宇送獄，飮藥死。宇妻焉懷子， 師古曰：焉，其名。 繫獄，須產子已，殺之。 師古曰：須，待也。已，訖也。 甄邯等白太后，下詔曰：公居周公之位，輔成王之主，而行管蔡之誅，不以親親害尊尊，朕甚嘉之！莽盡滅衞氏支屬，唯衞后在。吳章要斬，磔尸東市門。 要，與腰同。磔，陟格翻，裂也，張也。	1
冬，十月，庚辰，上幸宜城； 賢曰：宜城縣，屬南郡，楚之鄢邑也，故城在今襄州率道縣南。 還，祠章陵；十二月，還宮。	1
东村丛祠闻伐鼓，西村巫家女儿舞。满城半笑半悲啼，唯有使君心独苦。使君日日拜土龙，尊彝净洁笾豆丰。公厨弥月不御肉，七十行老筋力充。明明上天采民誉，先使千嶂云朣胧。知公不肯爱珠玉，非玉非珠只雨粟。如今万室动歌弦，稳保千箱满穜稑。不须衮衮谈政理，但持此事献天子。从来上瑞是丰年，会有徵书封玉玺。有如不掩造物功，尽付妙手归长空。长空冥冥不可名，请公便作喜雨亭。	0
暮宿溪边小粉村，一峰如笔正当门。看来山色元无粉，拂杀浓蓝浅黛痕。	0
天书远召沧浪客，几度临岐病未能。江海茫茫春欲遍，行人一骑发金陵。	0
云木何时两翅翻，玉笼金锁祇烦冤。真须强学人间语，举世无人解鸟言。	0
荒凉城南奉先寺，后宫美人棺葬此。角楼相望高起坟，草间柏下多石人。秩卑焚骨不作冢，青石浮屠当丘垄。家家坟上作享亭，朱门相向无人声。树头土枭作人语，月黑风悲鬼摇树。宫中养女作子孙，年年犊车来作主。废后陵园官道侧，家破无人扫陵域。官家岁给半千钱，街头买饼作寒食。	0
独倚阑干昼日长，纷纷蜂蝶斗轻狂。一天飞絮东风恶，满路桃花春水香。当此际，意偏长，萋萋芳草傍池塘。千钟尚欲偕春醉，幸有荼蘼与海棠。	0
风高浪快。万里骑蟾背。曾识姮娥真体态。素面元无粉黛。身游银阙珠宫。俯看积气濛濛。醉里偶摇桂树，人间唤作凉风。	0
義宣移檄州郡，加進位號，使同發兵。雍州刺史朱脩之僞許之，而遣使陳誠於帝。 遣使，疏吏翻；下同。 益州刺史劉秀之斬義宣使者，遣中兵參軍韋崧 嚴：崧改山松。 將萬人襲江陵。 將，卽亮翻；下使將同。	1
如何帝女降钧天，泽国增封旧粉田。仙史多才颜似玉，乘鸾消息在今年。	0
長孫晟帥降人爲秦州行軍總管， 天水郡置秦州。長，知兩翻。晟，承正翻。帥，讀曰率。降，戶江翻。 受晉王節度。晟以突厥飮泉，易可行毒， 易，以豉翻。 因取諸藥毒水上流，突厥人畜飮之多死，於是大驚曰：天雨惡水， 雨，于具翻。 其亡我乎！因夜遁。晟追之，斬首千餘級。 考異曰：煬帝紀曰：出靈武，無虜而還。突厥傳曰：晉王出靈州，達頭遁逃而去。晟傳曰：達頭與王相抗。蓋達頭聞王來而遁，晟將兵從別道與達頭相遇耳。	1
丙辰，大赦。	1
不待精神契，惟凭颊舌求。莫年荐燕客，差胜似穰侯。	0
清议岂徒光四户，直声应已到三韩。黄门有手能批敕，太学无人为举幡。	0
一生活计一身闲，日与白云相往还。五百年间知此味，华山去后到梅山。	0
云盖秋松幽洞近，水穿危石乱山深。门前自有千竿竹，免向人家看竹林。	0
下车逢好雨，清兴一何长。暑退郊原爽，风生院落凉。登楼延夜月，绕树探秋香。况得陪诗社，从容乐岁穰。	0
大鹏一日同风起，抟摇直上九万里。假令风歇时下来，犹能簸却沧溟水。世人见我恒殊调，闻余大言皆冷笑。宣父犹能畏后生，丈夫未可轻年少。	0
月下倾残酒，风前读断碑。采江那有意，陟岵不无悲。树影经船疾，滩声到枕迟。重来更何日，放棹欲何之。	0
老人无力年年懒，世事如花种种新。百巧从来知是妄，一机何处定非真。园夫漫接曾无种，物化相乘岂有神。毕竟春风不拣择，随开随落自匀匀。	0
浩荡平波欲接天，天光波色远相连。风鸣雨桨初离浦，岸转青山忽对船。泽国秋高添气象，人家南去好风烟。步兵何必江东走，自有鲈鱼不值钱。	0
夜久歌声怨咽，残月，菊冷露微微。看看湿透缕金衣，归摩归，归摩归。	0
海霞倒影，空雾飞香，天市催晚。暮靥宫梅，相对画楼帘卷。罗袜轻尘花笑语，宝钗争艳春心眼。乱箫声，正风柔柳弱，舞肩交燕。念窈窕、东邻深巷，灯外歌沈，月上花浅。梦雨离云，点点漏壶清怨。珠络香销空念往，纱窗人老羞相见。渐铜壶，闭春阴、晓寒人倦。	0
簟卷两床琴瑟秋，暂凭前计奈相尤。尘飘马尾甘蓬转，酒忆江边有梦留。隋帝旧祠虽寂寞，楚妃清唱亦风流。可怜别恨无人见，独背残阳下寺楼。	0
徐庾空浮艳，何曾有一篇。我朝惟二宋，绝唱两三联。	0
紫诏随鸾下玉京，元君相命会三清。便将金鼎丹砂饵，时拂霞衣驾鹤行。天上双童持佩引，月中娇女执幡迎。此时功满参真后，始信仙都有姓名。	0
近作新婚镊白髯，长怀旧卷映蓝衫。更欲携君虎丘寺，不知方伯望征帆。	0
前眞定令周法明， 眞定縣，隋帶恆山郡，唐改郡爲恆州。 法尙之弟也， 周法尙自陳入隋爲將。 隋末結客，襲據黃梅， 隋志：黃梅縣舊曰永興，開皇初改曰新蔡，十八年改曰黃梅，因黃梅山以名縣也。劉昫曰：黃梅，漢蘄春縣地，宋分置新蔡郡，隋爲縣，屬蘄春郡。 遣族子孝節攻蘄春， 蘄春，漢縣，屬江夏郡，吳爲蘄春郡，晉改爲西陽，又改爲蘄陽，梁改曰蘄水，後齊改曰齊昌，隋開皇十八年復曰蘄春，帶郡。蘄，音渠之翻。 兄子紹則攻安陸， 安陸，漢縣，屬江夏郡。宋分置安陸郡，梁置南司州，西魏置安州，隋復爲安陸郡。 子紹德攻沔陽， 沔陽，漢竟陵縣地，屬江夏郡，後周置復州，大業初，改沔州，尋改爲沔陽郡。沔，彌兗翻。 皆拔之。庚午，以四郡來降。 降，戶江翻；下同。	1
一抨兰若复谁家，坐见羲和下日车。燥吻未濡莲社酒，枯肠空搅玉川茶。摇风绿竹初翻箨，过雨红葵甚放花。得句至今频示我，安能郁郁久兹耶。	0
春，霍光病篤。車駕自臨問，上爲之涕泣。 爲，于僞翻。 光上書謝恩，願分國邑三千戶以封兄孫奉車都尉山爲列侯，奉兄去病祀。 霍去病封冠軍侯，子嬗嗣封，薨，無後，國除，故光乞分國邑以封其孫。 卽日，拜光子禹爲右將軍。三月，庚午，光薨。上及皇太后親臨光喪，中二千石治冢，賜梓宮葬具皆如乘輿制度，諡曰宣成侯。發三河卒穿復土， 乘，繩證翻。復，如字。 置園邑三百家，   長丞奉守；下詔復其後世， 復，方目翻。 疇其爵邑， 應劭曰：疇，等也。 世世無有所與。 與，讀曰豫。	1
忆昔登封日，山蹊困六飞。我来犹舍杖，共坐拂云衣。	0
樂思晦男未十歲，沒入司農， 思晦死見上卷上年。 上變，得召見， 上，時掌翻。見，賢遍翻。 太后問狀，對曰：臣父已死，臣家已破，但惜陛下法爲俊臣等所弄，陛下不信臣言，乞擇朝臣之忠淸陛下素所信任者， 朝，直遙翻。 爲反狀以付俊臣，無不承反矣。太后意稍寤，召見仁傑等，問曰：卿承反何也？對曰：不承，則已死於拷掠矣。 陸德明經典釋文：掠，音亮。 太后曰：何爲作謝死表？對曰：無之。出表示之，乃知其詐，於是出此七族。庚午，貶知古江夏令，仁傑彭澤令，宣禮夷陵令，元忠涪陵令，獻西鄕令； 江夏，本漢沙羡縣地，屬江夏郡，晉改沙羡爲沙陽。江漢二水會于縣西，春秋謂之夏汭，晉宋謂之夏口，宋置江夏郡，治于此；隋因郡名置江夏縣；唐屬鄂州。彭澤，漢縣，屬豫章，隋更名龍城，唐復曰彭澤，屬江州。涪陵縣，漢屬巴郡，劉蜀置涪陵郡；隋涪陵縣，屬渝州；唐武德元年分置涪州爲州治所。西鄕卽漢成固縣地，蜀置西鄕縣，後魏爲洋州治所。夏，戶雅翻。涪，音浮。 流行本嗣眞于嶺南。	1
日月新年节，乾坤旧观还。郁葱浮晓雾，紫翠动晴山。御气笼宫阙，朝班杂佩环。遥知王会散，喜色粲天颜。	0
洛阳城东桃李花，飞来飞去落谁家。洛阳女儿惜颜色，行逢落花长叹息。今年花落颜色改，明年花开复谁在。已见松柏摧为薪，更闻桑田变成海。古人无复洛城东，今人还对落花风。年年岁岁花相似，岁岁年年人不同。寄言全盛红颜子，须怜半死白头翁。此翁白头真可怜，伊昔红颜美少年。公子王孙芳树下，清歌妙舞落花前。光禄池台文锦绣，将军楼阁画神仙。一朝卧病无人识，三春行乐在谁边。宛转蛾眉能几时，须臾白发乱如丝。但看旧来歌舞地，惟有黄昏鸟雀悲。	0
北阙重旌表，西斋盛讨论。高阳旬爽里，通德郑玄门。选胜开松院，凭幽敞竹轩。灵泉飞洞壑，花树蔽郊原。露滴栖松鹤，风传隔岭猿。庭兰香醉步，山月冷吟魂。客爱清尘虑，僧怜避俗喧。几时清赏玩，啸咏与琴樽。	0
自尔出门去，泪痕长满衣。家贫为客早，路远得书稀。文字何人赏，烟波几日归。秋风正摇落，孤雁又南飞。	0
秦陵汉苑参差雪，北阙南山次第春。车马满城原上去，岂知惆怅有闲人。	0
老年梦不到歌姝，一笑离尊孰与娱。岁事沈沈江上月，时情汎汎水中凫。路贫如此谁来往，山意于人定有无。牢落不堪持说似，诗成时一寄奚奴。	0
夏，四月，黑山賊帥張燕率其衆十餘萬降， 帥，所類翻。 封安國亭侯。	1
纸钱吹挂树枝风，积李崇桃白间红。但见牛羊上丘垄，忽看禾黍出蒿蓬。	0
气得岷峨秀，才推贾马优。未承宣室问，空有茂陵求。玩易穷三圣，论书正九畴。欲知歆向学，二子继弓裘。	0
秋，七月，魏始建社稷宗廟。	1
修溪检校閒桃李，暗记苍苔唯屐齿。野鸳时看立汀沙，个字分明尤足喜。金驼银鼻岂关念，梦月当窗印寒水。闺门瓜戍忽临期，交与铜章令涤视。篆文春蚓红萦缠，背刻太平兴国年。因记太宗全盛日，车书万里恢山川。吴王纳地初改郡，钱塘国势犹依然。治中选任不轻予，纵受往往皆前贤。顾我何人来冒缀，迂愚缩朒仍孤悴。买臣虽陋会稽怀，靖节殊惭彭泽弃。职分犹得按西湖，岸址防侵除葑秽。汎舟何事最官况，属玉鵁鶄总徒隶。无烦移牒水仙王，径写新篇就印章。给露洗开千树色，支风吹发万荷香。持归桂隐真堪乐，世界清凉似岩壑。更将此印印渠诗，是我前生那得知。	0
中大通五年癸丑五三三	1
穷鸟婴笼缀，孤飞任播迁。鹪鹩王佐用，复此挫冲天。楚云何掩郁，湘水亦回邅。怀哉愧木雁，忽尔枉兰荃。愈疾同枚叔，销忧比仲宣。归途书可畏，弱操石犹坚。覆载虽云广，涔阳直块然。	0
秦隴西公碩德伐仇池，屢破楊盛兵；將軍斂俱攻漢中 斂，羌之種姓；俱，其名。 拔成固，徙流民三千餘家於關中。秋，七月，楊盛請降於秦。 降，戶江翻。 秦以盛爲都督益·寧二州諸軍事征南大將軍益州牧。	1
白日流上天，牛虱无遁形。万目尽为用，而不骇日明。穴鼠夜值萤，嗾嗾相聚惊。鼠穴不日通，鼠足不日行。已矣不自识，乃此萤爝矜。鲕虾陷井坎，莫与江海争。笼禽不失飞，讵识云汉冥。咄哉浮薄儿，勉为高大营。	0
深绿依依配浅黄，两般颜色一般香。到头袅娜成何事，秪解年年断客肠。	0
朱丝纽弦金点杂，双蒂芙蓉共开合。谁家稚女著罗裳，红粉青眉娇暮妆。木难作床牙作席，云母屏风光照壁。玉颜年几新上头，回身敛笑多自羞。红销月落不复见，可惜当时谁拂面。	0
廣與安州總管宇文述素善， 安陸郡置安州。 欲述近己，奏爲壽州刺史。 淮南郡舊屬南則爲豫州，屬北則爲揚州，開皇九年改曰壽州。近。其靳翻。 廣尤親任總管司馬張衡，衡爲廣畫奪宗之策。廣問   計於述，述曰： 朝，直遙翻。 廣大悅，多齎金寶，資述入關。	1
俯瞰江流万尺台，暑天长引好风来。若为今夕如相避，怀抱何由一快哉。	0
卖卜长安作漫游，裹粮千里为亲谋。时危贵得班超相，命薄那能李广侯。术挟瑟竽虽易售，话逢枘凿亦难投。江头雨滑东风急，挑却行包归去休。	0
康王观里采芝田，董奉家边种杏坛。双屩一筇行到处，应寻岩室养神丹。	0
夜深饮散月初斜，无限宫嫔乱插花。近侍婕妤先过水，遥闻隔岸唤船家。	0
浮云著眼不留踪，独与梅花共过冬。淡月故移疏影去，断魂谁杵暮山钟。	0
白鹤高飞不逐群，嵇康琴酒鲍昭文。此身未有栖归处，天下人间一片云。	0
我罢内庭职，出临永阳民。永阳民虽庶，未免多饥贫。富之既无术，龊龊为谨身。可堪今夏旱，如燎复如焚。厥田本涂泥，坐见生埃氛。稚老无所诉，嗷嗷望穹旻。食禄忧人忧，蚤夜眉不伸。促决狱中囚，遍祷境内神。楚辞有山鬼，庙貌罗水滨。胡法有浮图，寺宇连城闉。斋庄命寮寀，供给抽俸缗。鼓笛迎湫水，香花照金轮。诚知非典故，且慰旱熯人。偶与天雨会，霶霶四郊匀。插秧复修堰，野叟何欣欣。可办官赋调，亦免农艰辛。燮调赖时相，感应由圣君。于吾复何有，敢望歌颂云。清流杨水部，德与我为邻。仇香官位屈，何逊诗格新。见投贺雨篇，言自人口闻。夫君盖私我，过实岂相亲。为霖非我事，职业唯词臣。若有民谣起，当歌帝泽春。庶使采诗官，入奏助南薰。	0
溫嶠聞之，卽欲帥衆下衞建康， 帥，讀曰率。 三吳亦欲起義兵；亮並不聽，而報嶠書曰：吾憂西陲，過於歷陽， 西陲，謂陶侃也。 足下無過雷池一步也。 雷池，卽在大雷之東，今池州界。水經註：靑林水西南歷尋陽，分爲二水，一水東流，通大雷。原缺十八字 朝廷遣使諭峻， 使，疏吏翻。 峻曰：臺下云我欲反，豈得活邪！我寧山頭望廷尉，不能廷尉望山頭。往者國家危如累卵，非我不濟；狡兔旣死，獵犬宜烹。 越范蠡遺大夫種曰：狡兔死，走狗烹。 但當死報造謀者耳！ 言欲報庾亮也。	1
奕奕明堂，天子即事。奠我圣考，配于上帝。凡百有职，畴敢不祗。俎洁牲肥，其登有仪。	0
同学金陵最少年，奏书曾用牍三千。盛名非复居人后，壮岁如何弃我先。种橘园林无旧业，采蘋洲渚有新篇。蒜山东路春风绿，埋没谁知太守阡。	0
玉壶知素结，止水复中澄。坚白能虚受，清寒得自凝。分形同晓镜，照物掩宵灯。璧映圆光入，人惊爽气凌。金罍何足贵，瑶席几回升。正值求圭瓒，提携共饮冰。	0
綸遇鎭東將軍裴之高於道，之高之子畿掠其軍器，綸與左右輕舟奔武昌澗飮寺， 武昌，今壽昌軍是也。 僧法馨匿綸於巖穴之下。綸長史韋質司馬姜律等聞綸尙存，馳往迎之，說七栅流民以求糧仗。 時流民於北江州結七柵以相保。說，式芮翻。 綸出營巴水，流民八九千人附之，稍收散卒，屯于齊昌。 據魏收志：梁武帝置北江州，治鹿城關，領義陽齊昌新昌梁安齊興光城郡。五代志：黃州木蘭縣，梁曰梁安郡。又有義陽郡，後齊置湘州，後改曰北江州。則齊昌亦當在木蘭縣界，唐省木蘭入黃岡縣。宋白曰：吳置蘄春郡，晉惠帝改西陽郡，南齊北齊改西陽爲齊昌郡，唐爲蘄州。 遣使請和 章：十二行本和作降；   乙十一行本同；孔本同。 于齊， 使，疏吏翻。 齊以綸爲梁王。	1
两公兄弟我，我亦母夫人。侍疾番禺药，行封海道纶。孤穷空后死，俯仰欲谁亲。不尽西州泪，陶阡杳去尘。	0
白鸽潜来入紫槽，朱鸾飞去唳青霄。江边塞上情何限，瀛府霓裳曲再调。漫道灵妃鼓瑶瑟，虚传仙子弄云璈。小怜破得春风恨，何似今宵月正高。	0
湖南判官高郁請聽民自采茶賣於北客，收其征以贍軍，楚王殷從之。秋，七月，殷奏於汴荆襄唐郢復州置回圖務， 回圖務，猶今之回易場也。 運茶於河南北，賣之以易繒纊戰馬而歸， 繒，慈陵翻。纊，苦謗翻。 仍歲貢茶二十五萬斤，詔許之。湖南由是富贍。	1
君家遥借我家山，我亦时来一笑看。缥缈云扶千叠秀，空濛翠滴两州寒。已将老目供秋晚，未觉豪心怯酒阑。文伯诗无飘泊叹，尽将幽抱付遐观。	0
朝见吴山横，暮见吴山纵。吴山故多态，转折为君容。幽人起朱阁，空洞更无物。惟有千步冈，东西作帘额。春来故国归无期，人言秋悲春更悲。已泛平湖思濯锦，更看横翠忆峨眉。雕栏能得几时好，不独凭栏人易老。百年兴废更堪哀，悬知草莽化池台。游人寻我旧游处，但觅吴山横处来。	0
先生本是谈天口，云梦胸中吞八九。一丘一壑未忘情，得之于心应之手。分裂玄圃翻潇湘，鬼神夜泣蛟龙藏。兴来八极眇挥洒，陵夺万象归微茫。十日一水五日石，千年王宰今相识。已知相识意相亲，异时直恐空相忆。跨鲸挟矢沧海游，袖无赑屃无乃羞。促迫能事吾岂敢，激昂浩兴君应酬。崩崖压床浪翻屋，咫尺端将万里蹙。我生有意水石间，枕漱须君一屏足。	0
立故太子賢之子光順爲義豐王。 考異曰：舊傳爲安樂王。今從唐曆統紀。	1
南郡正求贤太守，西垣须辍旧词臣。	0
自当年、种柳向西门，古今号名州。对风声策策，浪涛衮衮，又是新秋。暂为江山弹压，谁得似贤侯。夜观灯棋里，几共边筹。休效季鹰高兴，为莼羹鲈脍，遽念吴头。且安排维楫，相与济中流。看邦人、尽歌襦裤，愿紫皇、乞与福星留。令人忆，数行过雁，月在南楼。	0
十室几人在，千山空自多。路衢唯见哭，城市不闻歌。漂梗无安地，衔枚有荷戈。官军未通蜀，吾道竟如何。	0
斫竹通圭窦，开垣列画图。乾坤藏小有，日月近方壶。树色云边断，山形地外孤。时来骋游目，更为剪繁芜。	0
贫女貌非丑，要须缘嫁迟。还似求名客，无媒不及时。	0
湖阔兼云雾，楼孤属晚晴。礼加徐孺子，诗接谢宣城。雪岸丛梅发，春泥百草生。敢违渔父问，从此更南征。	0
心坚胆壮箭头亲，十载沙场受苦辛。力尽路傍行不得，广张红旆是何人。	0
嘉陵驿上空床客，一夜嘉陵江水声。仍对墙南满山树，野花撩乱月胧明。	0
长堤夹天沟，浩荡东南流。上有骑马客，枯髯清两眸。马后无飞盖，马前无鸣驺。进无趑趄谒，退无轻侠游。携金入市卖，十铺不一售。包裹却归舍，置之床一头。半夜光满屋，潜知是精镠。贵物莫贱货，不如深巷收。一旦遇知者，堆斗价可求。寄谢路傍子，神珠难闇投。	0
老大于节物，真成风马牛。出山赴嘉招，敝袍厕英游。箫鼓市井隘，绮罗人物稠。嫦娥亦飞来，馀光上帘钩。使君民父母，谣颂布政优。牙旗错綵绣，康衢看遨头。夜气烛光满，春寒香雾浮。中兴太平象，郡国皆鲁邹。丰年入醉乡，颁白卧道周。遥知苍龙阙，宴敞华萼楼。惟公班马手，斯文擅风流。行归侍严宸，玉堂听更筹。独怜衰病客，鬓毛蚤惊秋。颓然宾裾后，报德惭应刘。	0
吾家何所有，别墅在城南。寒木叶如柿，春沟水似□。树深鸣乳犊，室暗养新蚕。温饫每来此，主人无限惭。	0
十载江湖尽是闲，客儿诗句满人间。郡侯闻誉亲邀得，乡老知名不放还。应带瓦花经汴水，更携云实出包山。太微宫里环冈树，无限瑶枝待尔攀。	0
不缘青紫不明经，科目多惭旧两生。三豕鲁鱼曾未学，一蜗蛮触已争名。栋梁材欲丘山重，沧海珠遗星斗明。未必童乌能辨此，乃翁先已荷陶成。	0
乙亥，鳳州防禦使石奉頵舉州降蜀。 蜀自是盡有秦鳳階成之地。頵，於倫翻。 奉頵，晉之宗屬也。	1
夾寨奏余吾晉兵已引去，帝以援兵不能復來， 復，扶又翻；下同。 潞州必可取，丙午，自澤州南還；壬子，至大梁。梁兵在夾寨者亦不復設備。 兵不可以無備也，有備無患。今梁之爲兵也，主驕於上，將惰於下，其敗宜矣。 晉王與諸將謀曰：上黨，河東之藩蔽，無上黨，是無河東也。 潞州，上   黨郡。 且朱溫所憚者獨先王耳，聞吾新立，以爲童子未閑軍旅， 閑，習也。 必有驕怠之心。若簡精兵倍道趣之， 趣，七喩翻；下同。 出其不意，破之必矣。取威定霸， 左傳晉先軫之言。 在此一舉，不可失也！張承業亦勸之行。乃遣承業及判官王緘乞師於鳳翔， 岐王李茂貞據鳳翔。 又遣使賂契丹王阿保機求騎兵。岐王衰老，兵弱財竭，竟不能應。晉王大閱士卒，以前昭義節度使丁會爲都招討使。 丁會以潞州降晉，見二百六十四卷唐昭宣帝天祐三年。 甲子，帥周德威等發晉陽。 帥，讀曰率。	1
手里一杯满，心中百事休。春应唯仰醉，老更不禁愁。弄水回船尾，寻花信马头。眼看筋力减，游得且须游。	0
分手向天涯，迢迢泛海波。虽然南地远，见说北人多。山暖花常发，秋深雁不过。炎方饶胜事，此去莫蹉跎。	0
层楼重到已经旬，远岫晴岚发兴清。风送炎天堕冰雪，香清仙界引星辰。茶瓜暂唤林间客，杖履长输物外人。便欲从游赤松子，君恩应许乞微身。	0
京口情人别久，扬州估客来疏。潮至浔阳回去，相思无处通书。	0
天上去西征，云中护北平。生擒白马将，连破黑雕城。忽见刍灵苦，徒闻竹使荣。空留左氏传，谁继卜商名。	0
五年癸酉一三	1
去年菊里辱经过，秋思萧萧又草坡。兵火东南关气数，交游湖海隔风波。书缘辟乱经年少，诗想忧时近日多。倘有鳞鸿幸相寄，青灯无奈忆君何。	0
陸納遣其將吳藏潘烏黑李賢明等下據車輪。 將，卽亮翻；下同。按下文，陸納夾岸爲城。甲子，王僧辯攻拔之，乙丑，進圍長沙。則車輪之地，蓋據湘江之要，去長沙不遠也。考異曰：梁紀云二月丙子。按長曆，二月無丙子。梁紀誤。 王僧辯至巴陵， 考異曰：典略云三月辛酉。按長曆，是月癸亥朔，無辛酉。典略誤。 宜豐侯循讓都督於僧辯， 考異曰：僧辯傳云與陳霸先讓都督。今從典略。 僧辯弗受。上乃以僧辯循爲東   西都督。夏，四月，丙申，僧辯軍于車輪。 考異曰：典略作甲子，非也。今從梁紀。	1
向来玩事每欣逢，老去相忘更客中。天下山河清影在，人间风雨此宵同。孤鸾夜泣菱花暗，老兔秋悲桂子空。料得嫦娥念摇落，不教无酒对征篷。	0
南山陈迹遍搜寻，好景森罗直万金。别后不知谁念我，经营偏费主人心。	0
短晷西风冷，残秋令节频。菊花无几日，竹叶劝何人。饱稻黄鸡矮，抛房紫栗新。时来持此备，未觉野夫贫。	0
渐觉人心望息兵，老儒希觊见澄清。正当困辱殊轻死，已过艰危却恋生。多难始应彰劲节，至公安肯为虚名。暂时胯下何须耻，自有苍苍鉴赤诚。	0
捧籯献千金，彼金何足道。临觞赠一言，此言真可宝。流光我已晚，适意君不早。况君春风面，柔促如芳草。二十方长成，三十向衰老。镜中桃李色，不得十年好。胡为坐脉脉，不肯倾怀抱。	0
鄭先護素與敬宗善，聞帝卽位，與鄭季明開城納之。李神軌至河橋，聞北中不守， 晉杜預建河橋於富平津。河北側岸有二城相對，魏高祖置北中郞府，徙諸從隸府戶幷羽林虎賁領隊防之。北中不守，可以平行至洛陽矣。宋白曰：北中城，卽今河陽城。 卽遁還；費穆棄衆先降於榮。 降，戶江翻。 徐紇矯詔夜開殿門，取驊騮廐御馬十匹， 驊騮，駿馬也，故魏以名御馬廐。 東奔兗州， 將依羊侃也。爲侃與紇南歸張本。 鄭儼亦走還鄕里。 鄭儼，滎陽開封人。 太后盡召肅宗後宮，皆令出家，太后亦自落髮。榮召百官迎車駕，己亥，百官奉璽綬，備法駕，迎敬宗於河橋。 璽，斯氏翻。綬，音受。考異曰：伽藍記云：十二日，爾朱榮軍于邙山之北，河陰之野。十三日，召百官迎駕，至者盡誅之。長曆，是月戊子朔；十二日，己亥也。今從魏書。 庚子，榮遣騎執太后及幼主，送至河陰。 騎，奇寄翻。 太后對榮多所陳說，榮拂衣而起，沈太后及幼主於河。	1
暝色沧州迥，秋声玉峡长。只因江上月，不觉过浔阳。	0
帝下真符召玉真，偶逢游女暂相亲。素书三卷留为赠，从向人间说向人。	0
人间日日有风波，不系虚舟奈若何。袖取平生济川手，行藏终与祖同科。	0
秋色里，月明中。红旌翠节下蓬宫。蟠桃已结瑶池露，桂子初开玉殿风。	0
孜孜矻矻。向无明里、强作窠窟。浮名浮利何济，堪留恋处，轮回仓猝。幸有明空妙觉，可弹指超出。缘底事、抛了全潮，认一浮沤作瀛渤。本源自性天真佛。祗些些、妄想中埋没。贪他眼花阳艳，谁信道、本来无物。一旦茫然，终被阎罗老子相屈。便纵有、千种机筹，怎免伊唐突。	0
禁苑春风起，流莺绕合欢。玉窗通日气，珠箔卷轻寒。杨叶垂金砌，梨花入井阑。君王好长袖，新作舞衣宽。	0
丁巳，南宮宣室殿火。	1
春，高句驪王宮入遼東塞，寇略六縣。 句驪至宮浸強，數犯邊。句，如字，又音駒。驪，力知翻。	1
旌头落尽少微明，追复成均雅颂声。诏起儒宗高一代，礼隆师范表诸生。拾遗柱史当螭立，润色纶言倚马成。行把荷囊多献纳，要将文彩助升平。	0
夫子垂竿处，空江照古台。无人更如此，白浪自成堆。鹤静寻僧去，鱼狂入海回。登临秋值晚，树石尽多苔。	0
池边月影闲婆娑，池上醉来成短歌。芙渠抵死怨珠露，蟋蟀苦口嫌金波。往事向人言不得，旧游临老恨空多。松醪作酒兰为棹，十载烟尘奈尔何。	0
九年戊辰二四八	1
东麓云根露角牙，细泉幽咽走金沙。不堪土肉埋山骨，未放苍龙浴渥洼。	0
李懷光夜遣人襲奪李建徽楊惠元軍，建徽走免，惠元將奔奉天，懷光遣兵追殺之。懷光又宣言曰：吾今與朱泚連和，車駕且當遠避！ 泚，且禮翻，又音此。	1
魏臨淮王彧聞魏主定位，乃以母老求還，辭情懇至。上惜其才而不能違，六月，丁亥，遣彧還。魏以彧爲侍中驃騎大將軍，加儀同三司。 驃，匹妙翻。騎，奇寄翻。	1
桂菊风香造榜天，门标捷帜地流钱。笔端快便行年顺，骑鹤缠腰身两全。	0
甚处足横斜，孤山水一涯。从来个中水，只许照梅花。	0
魏於天宮寺作大像，高四十三尺， 高，居傲翻。 用銅十萬斤，黃金六百斤。	1
晚瞩西池上，池清暑气微。云烟互明灭，蒲荇两因依。戏鰋来无定，眠凫久自飞。纷吾刀笔虑，逢此憺忘归。	0
夜雨篝灯梦未闲，十年殊愧屋头山。喜闻局面棋声别，不惮吟髭雪样斑。渔钓醉歌人所愿，功名心事国相关。辟书笑倒梅边鹤，尽在先生指顾间。	0
物情犹惝恍，门户更萧然。勿念客来往，何妨吾醉眠。北园肥菜甲，南浦鲙鱼鲜。一酌馀妻子，此生休问天。	0
钓璜英气横白蜺，欬唾珠玉皆新诗。江山愁诉莺为泣，鬼神露索天泄机。彭蠡波心弄明月，诗星入肠肺肝裂。吐作春风百种花，吹散濒湖数峰雪。青鞋布袜软红尘，千诗只博一字贫。吾友夷陵萧太守，逢人说君不离口。袖诗东来谒老夫，惭无高价当璠玙。翻然却买松江艇，径去苏州参石湖。	0
我家种梅三百树，恼人不特香如雾。阶前花影二更来，月光到处纵横住。几回欲画嗟未曾，李君能事乃尔能。素绡窃我当时景，更引夜月花边升。濡毫晕水厌凡墨，扫烟自就千枝灯。客衣缁尽不复恨，但喜占艺清如冰。圭玄漆响用不尽，博金价定无亏增。又闻觅句颇清熟，社中宗匠交口称。云台万事无心计，只学希夷多爱睡。醒时非画亦非诗，恣向虚空写千偈。君船再过嵎中未，乌丸并望新篇寄。醉来染试陋溪藤，满壁蛟龙风捲地。	0
恭闻帝里生灵沼，应报明君鼎业新。既协翠泉光宝命，还符白水出真人。此时舜海潜龙跃，此地尧河带马巡。独有前池一小雁，叨承旧惠入天津。	0
九月，吐蕃維州副使悉怛謀請降， 怛，當割翻。 盡帥其衆奔成都；德裕遣行維州刺史虞藏儉將兵入據其城。庚申，具奏其狀，且言欲遣生羌三千，燒十三橋，擣西戎腹心，可洗久恥，是韋皋沒身恨不能致者也！ 德宗之時，韋皋屢出兵攻維州，不能取。 事下尙書省，集百官議， 下，戶嫁翻。 皆請如德裕策。牛僧孺曰：吐蕃之境，四面各萬里，失一維州，未能損其勢。比來脩好，約罷戍兵， 比，毗至翻。好，呼到翻。考異曰：舊僧孺傳載僧孺語曰：今論董勃纔還，劉元鼎未至。按穆宗實錄：長慶二年八月，大理卿劉元鼎使吐蕃回。文宗實錄：太和六年三月，吐蕃遣論董勃藏入見，不言元鼎再奉使。杜牧僧孺墓誌亦無董勃等名，蓋舊傳誤也。 中國禦戎，守信爲上。彼若來責曰：何事失信？養馬蔚茹川， 原州蕭關縣有蔚茹水，水西卽白草軍。蔚，紆勿翻。 上平涼阪， 上，時掌翻。阪，音反。 萬騎綴回中，怒氣直辭，不三日至咸陽橋。此時西南數千里外，得百維州何所用之！徒棄誠信，有害無利。此匹夫所不爲，況天子乎！上以爲然，詔德裕以其城歸吐蕃，執悉怛謀及所與偕來者悉歸之。吐蕃盡誅之於境上，極其慘酷。德裕由是怨僧孺益深。 爲武宗朝李德裕追論維州事   張本。	1
昭德因言於太后曰：天皇，陛下之夫；皇嗣，陛下之子。陛下身有天下，當傳之子孫爲萬代業，豈得以姪爲嗣乎！自古未聞姪爲天子而爲姑立廟者也！ 而爲，于僞翻。 且陛下受天皇顧託，若以天下與承嗣，則天皇不血食矣。太后亦以爲然。昭德，乾祐之子也。 李乾祐，卽貞觀初救裴仁軌者也。	1
鼎来朱墨苦难逃，两夕山中暂释劳。野岫拥檐青巀嵲，回塘足雨绿周遭。翻经深院心宜静，远迹红尘意自高。漫把新篇供写物，么么那敢说诗豪。	0
卧看西湖烟渚。绿盖红妆无数。帘卷曲栏风，拂面荷香吹雨。归去。归去。笑损花边鸥鹭。	0
日过重帘未卷。袅袅欲残香线。午醉却醒来，柳外一声莺啭。不见。不见。门掩落花深院。	0
分符真吏隐，燕寝傍岩栖。	0
船篷深闭膝难安，四面千峰不得看。莫厌霏微闷人雨，插秧怕热爱轻寒。	0
明代何人为荐雄，专城犹与众人同。徒闻清政如黄霸，尚借绯衫似白公。我有金章知是忝，君无银榼信为穷。不须厌见随车雨，岁晚当期五谷丰。	0
根本似玫瑰，繁英刺外开。香高丛有架，红落地多苔。去住闲人看，晴明远蝶来。牡丹先几日，销歇向尘埃。	0
明明我后，至德合高穹。祗翼励精衷。上真紫殿回飙驭，示圣胄延鸿。躬承宝训表钦崇。庆泽布寰中。告虔备物朝清庙，荷景福来同。	0
秋，七月，甲子，太尉黃瓊免；以太常胡廣爲太尉。	1
万里屯云一夜收，天街累日未通牛。峨峨正觉严冰起，㶁㶁还同涧水流。色变荒郊迎日媚，气蒸黄壤逼春浮。农家不用藏乾面，相与新年饱麦麰。	0
雨色流香绕坐中。映阶疏竹一丛丛。不奈晚来萧瑟意，子猷风。潋滟满倾金凿落，淋漓从湿绣芙蓉。吸尽百川天上去，看长虹。	0
天作高山，屹然中峙。经营厥宇，万亿咸遂。火熙土王，爰举时祀。绳绳宣延，彷佛来止。	0
司空劉茂免；冬，十二月，以光祿勳汝南宣酆爲司空。 姓譜：宣以諡爲氏。	1
嗜酒不知淹岁月，好闲久欲弃簪缨。暂游莲社同陶令，终向瓜田学邵平。	0
闰馀有何好，一年两中秋。补天修月人去，千古想风流。少日南昌幕下，更得洪徐苏李，快意作清游。送日眺西岭，得月上东楼。四十载，两人在，总白头。谁知沧海成陆，萍迹落南州。忍问神京何在，幸有芗林秋露，芳气袭衣裘。断送馀生事，惟酒可忘忧。	0
十二月，戊寅，乞活田甄田蘭薄盛等起兵，爲新蔡王騰報讎，斬汲桑于樂陵。 樂陵縣，漢屬平原郡，晉分爲樂陵國，唐爲縣。宋白曰：棣州陽信縣，魏屬樂陵國，晉斬汲桑於此，屬滄州。爲，于僞翻。 棄成都王穎棺於故井中，穎故臣收葬之。	1
相逢未几还相别，此恨难同。细雨蒙蒙，一片离愁醉眼中。明朝去路云霄外，欲见无从。满袂仙风，空托双凫作信鸿。	0
一片昆明石，千秋织女名。见人虚脉脉，临水更盈盈。苔作轻衣色，波为促杼声。岸云连鬓湿，沙月对眉生。有脸莲同笑，无心鸟不惊。还如朝镜里，形影两分明。	0
白发逢秋王，丹砂见火空。不能留姹女，争免作衰翁。赖有杯中绿，能为面上红。少年心不远，只在半酣中。	0
填海我如精卫，当车人笑螳螂。六合群黎有补，一身万段何妨。	0
柳元景軍于採石；王玄謨以臧質衆盛，遣使來求益兵， 使，疏吏翻。 上使元景進屯姑孰。 考異曰：垣護之傳作南州，蓋南州卽姑孰也。按宋白續通典曰：桓玄居南州，以在國南，故曰南州，載之宣州之下。晉書云：桓玄於南州起齋，號曰盤龍齋。劉毅小字盤龍。玄旣敗，毅以豫州刺史出鎭姑孰，正居是齋。桓玄旣誅司馬元顯，出鎭姑孰，起盤龍齋，蓋是時也。晉書正指姑孰爲南州，宋白誤矣。	1
枉作江南半世人，安知五老不吾嗔。自参茶壑风烟美，略识庐山面目真。涧汲每思佳客共，云眠谁谓老师贫。秋崖只有诗如此，回向山灵报答春。	0
仙风道骨北山翁。万卷著胸中。涣若宦情冰释，作□醉面桃红。千林冻槁，一枝雪艳，消息先通。颜色□青精饭，姓名在碧纱笼。	0
传闻叶县履，飞向洛阳城。驰道临层掖，津门对小平。霞残疑制锦，云度似飘缨。藻掞潘江澈，尘虚范甑清。讵怜冲斗气，犹向匣中鸣。	0
山寒无美色，风物更凄凉。天地忽岁穷，弟兄皆异乡。酒醒衣絮薄，月死夜更长。闻有家书□，敲门唤隔房。	0
寥昔十年字，新今百八篇。男儿自传世，何必托彼传。	0
拜月南楼上，面婵娟、恰对新妆。谁凭阑干处，笛声长。追往事，遍凄凉。看素质、临风消瘦尽，粉痕轻、依旧真香。潇洒春尘境，过横塘。度清影，在回廊。	0
天玉风清北内闻，东朝相庆册储君。春坊晓奏元良瑞，鸡戟门西现彩云。	0
以谏得罪者为谁，四海多作唐介诗。俗儿口狭文字碎，欲状介事语反卑。嗟嗟我亦介之徒，此恨不助掀目眉。三更灯死百虑息，四睫不交双目眵。推枕起坐壮介节，以手扪臆为介思。信乎介亦壮男子，直能金铁其肝脾。雷霆之怒万钧重，人主之威犹过之。一语所犯百死在，要领可断族可夷。堂堂介也人之难，不畏所畏将所持。捧书入奏伏文陛，身视赴死如食饴。面折庭诤语论险，直舌铁硬坚不移。天子怒叱大臣语，众笏交抵侔戈挥。如何面笑目不瞬，气不略詟颜怡怡。即日议下得远斥，中使临遣监妻儿。奈何左右口吻毒，只有死请无还辞。然今天子甚明圣，虽暂盛怒终复归。呜呼能对治乱鉴，介也能抆其瑕疵。语曰五谏吾从讽，仲尼逮有激而为。后世巽懦禄位徒，缘此粉饰尸素非。必也事有不得已，宜乎讫死争不回。伟哉介也已不朽，日月为字天为碑。寄语琐琐媒孽子，介纵蹈死吾何悲。	0
传语春光恰好秾，太秾恐怕恼衰翁。日华五色无寻处，只在蛛丝来去中。	0
师资为学之规，朋友为学之劝。说与润屋千金，何似传家万卷。	0
两地旌旗一闰中，十年监牧九卿崇。安舆遍就东南养，遗俗将陶雅颂功。爱护元身如宝玉，节宣时序戒螟螽。遥知独上千山路，处处梅花逐煖风。	0
是歲，江東大旱，米斗五千，民多餓死。	1
漏出春光三四朵，冰肌玉骨偏宜。乍开应笑百花迟。将军曾止渴，画角已先知。素艳不容蜂蝶采，清香自有人知。而今虽被霜雪欺。和羹终待手，金鼎自逢时。	0
庚寅，詔幷十四州，復爲九州。 十四州，司豫冀兗徐靑荆揚益梁雍幷幽交也。復爲九州者，割司州之河東河內馮翊扶風及幽幷二州皆入冀州；涼州所統，悉入雍州，又以司州之京兆入焉；又以司州之弘農河南入豫州，交州幷入荆州，則省司涼幽幷而復禹貢之九州矣。此曹操自領冀州牧，欲廣其所統以制天下耳。	1
我爱梅花不忍摘，清香却解逐人来。风露肌肤随处好，不知人世有尘埃。	0
缥陂春色极晴虚，新水遥连六辅渠。沙上钓归人获鹬，梁边观罢客知鱼。苍浮树影烟生后，红皱溪纹日侧初。刮目暂成江海趣，狂奴终忆越滩居。	0
楊國忠忌陳希烈，希烈累表辭位；上欲以武部侍郞吉溫代之，國忠以溫附安祿山，奏言不可；以文部侍郞韋見素和雅易制， 易，以豉翻。 薦之。八月，丙戌，以希烈爲太子太師，罷政事； 陳希烈遂以此怨望降賊。 以見素爲武部尙書同平章事。 考異曰：舊見素傳曰：時楊國忠用事，   左相陳希烈畏其權寵，凡事唯諾，無敢發明。玄宗知之，不悅。天寶十三年，秋，霖雨六十餘日，天子以宰相或未稱職，見此咎徵，命楊國忠精求端士。時兵部侍郞吉溫方承寵遇，上意欲用之。國忠以溫祿山賓佐，懼其威權，奏寢其事。國忠訪於中書舍人竇華宋昱等，華昱言見素方雅，柔而易制；上亦以經事相王府，有舊恩，可之。希烈傳曰：國忠用事，素忌疾之，乃引韋見素同列，罷希烈知政事。按明皇若惡希烈阿徇國忠，當更自擇剛直之士，豈得尙卜相於國忠！今從希烈傳。	1
南山茶事动，灶起岩根傍。水煮石发气，薪然杉脂香。青琼蒸后凝，绿髓炊来光。如何重辛苦，一一输膏粱。龙舒有良匠，铸此佳样成。立作菌蠢势，煎为潺湲声。草堂暮云阴，松窗残雪明。此时勺复茗，野语知逾清。	0
双溪叠嶂旧知名，投老初登眼不醒。一雨飞来四天黑，乱云遮断万峰青。急呼月色开秋色，夺得昭亭与敬亭。自笑诗翁犹狡狯，不饶山鬼弄精灵。	0
大都礼义本人情，若论人情莫若亲。苟使于亲无曲折，不知人视作何人。	0
征马向边州，萧萧嘶不休。思深应带别，声断为兼秋。岐路风将远，关山月共愁。赠君从此去，何日大刀头。	0
癸亥，突厥默啜寇勝州，平狄軍副使安道買擊破之。 代州北有大武軍，調露元年改曰神武軍，天授二年改曰平狄軍。使，疏吏翻。	1
加王智興守司徒，以前夏綏節度使傅良弼爲橫海節度使。	1
丁巳，廬陵王寶源卒。 非疾也。寶源者，齊明帝第五子。	1
胸次有藻鉴，声行朝野间。我来勾践国，君住少微山。青眼肯相顾，白头今得閒。穷通无可问，归去掩云关。	0
乞伏智達等擊破乞伏公府於大夏。公府奔疊蘭城，就其弟阿柴；智達等攻拔之，斬阿柴父子五人。公府奔嵻㟍南山， 嵻，音康。㟍，音郞。 追獲之，幷其四子，轘之於譚郊。 轘，音宦。	1
春条拂岸柳如金，一鉴澄空照底深。傍见龙舟赭袍影，分明红日在池心。	0
北登蓟丘望，求古轩辕台。应龙已不见，牧马空黄埃。尚想广成子，遗迹白云隈。	0
造化秘密藏，凝然大狙宅。操纵掌握间，殆似不容测。惟人号最灵，研穷深探赜。支干究生旺，更以形骸索。摸骨与听声，个中更奇特。无烦觌面知，祸福悉已白。至理非口传，妙处从心得。官君持此术，行尽山水国。所历多巧中，一醉天地窄。祇今天下士，何啻累千百。纷纷肉食鄙，正须囊锥客。仆仆尘埃中，岂无凤毛翮。勿以朝野殊，穷通理不隔。上方劳梦想，胡弗为指摘。致君尧舜上，尔术光史册。若共俗人言，怀抱真可惜。	0
粉脸霞生一缕。掩映绿云秋水。言语更雍容，具足十分娇美。无比。无比。要比除非镜里。	0
起蛰良时在，鸣风异禀存。大能吞巨象，长可绕昆崙。出笥彰嘉庆，衔珠报厚恩。由来禀龙质，灵化出山门。	0
昔在清华日，明珠掌上新。岂期吾薄福，不见汝成人。荒冢魂长夜，空山草自春。凄凉无限恨，独坐一沾巾。	0
璅声金彻閤门环，帘捲珍珠十二间。别殿春风呼万岁，中丞新押散朝班。	0
客屦自来去，山翁病不知。座无曲道士，门有艾天师。	0
月殿移根入帝乡。风流犹是旧时妆。猩血染成丹杏脸。浓点。郁金笼就赭衣黄。浪说锦城元自少。不道。只今何啻五枝芳。试问司花谁是主。传语。且烦都与十分香。	0
客程不遑息，犯暑淩嵚崟。微风不足凉，汗流被衣襟。忙行趁云影，已过他山阴。疲极觉更高，攀跻力不任。幽蝉若相劳，屡作凄楚吟。	0
县瓠城南陂水深，春泥满眼路岖嵚。独骑瘦马冲残雨，前伴茫茫不可寻。	0
当春一脉生生意，直到如今始洁齐。千树向荣知靖节，一庭交翠见濂溪。柳塘花坞心应懒，葵扇桃笙手自携。犹自清和未蒸溽，可人日日竹亭西。	0
陳敏刑政無章，不爲英俊所附；子弟凶暴，所在爲患；顧榮周�等憂之。廬江內史華譚遺榮等書曰：陳敏盜據吳會，命危朝露。 言若朝露之棲草上，見日卽晞，不得久也。華，戶化翻。遺，于季翻。 諸君或剖符名郡，或列爲近臣，而更辱身姦人之朝， 朝，直遙翻；下同。 降節叛逆之黨，不亦羞乎！吳武烈父子皆以英傑之才，繼承大業。 吳諡孫堅曰武烈皇帝。 今以陳敏凶狡，七弟頑宂，欲躡桓王之高蹤，蹈大皇之絕軌， 孫策追諡長沙桓王，孫權諡大皇帝。宂，而隴翻。躡，尼輒翻。 遠度諸賢，猶當未許也。 度，徒洛翻。 皇輿東返， 謂自長安還洛陽也。 俊彥盈朝， 才過千人曰俊。彥，美士也。 將舉六師以淸建業，諸賢何顏復見中州之士邪！ 復，扶又翻。 榮等素有圖敏之心，及得書，甚慚，密遣使報征東大將軍劉準， 使，疏吏翻。 使發兵臨江，己爲內應，剪髮爲信。準遣揚州刺史劉機等出歷陽討敏。	1
细叠轻绡色倍浓，晚霞犹在绿阴中。	0
三秋佳节，罥晴空，凝碎露，茱萸千结。菊蕊和烟轻撚，酒浮金屑。徵云雨，调丝竹，此时难辍。欢极，一片艳歌声揭。黄昏慵别，炷沈烟，熏绣被，翠帷同歇。醉并鸳鸯双枕，煖偎春雪。语丁宁，情委曲，论心正切。夜深，窗透数条斜月。	0
若与蛟龙争角黍，应同渔父啜糟醨。	0
治化无深浅，要诸久始知。遗民它日泪，太傅向来碑。反袂缘何事，轻裘若在时。勋名一片石，尸祝百年思。不比山公醉，惟应湛辈悲。征南亦深刻，感慨者为谁。	0
自别高居二纪馀，今朝重到懒踟蹰。山川胜景依然在，屈指交亲一半无。	0
双峰十月客辞家，廷老相期下九华。检早不逢陶靖节，唤船同过鲤鱼沙。	0
秋，七月，丹陽山崩。 丹陽郡，屬揚州。	1
西山一丸药，终当持遗亲。奈何嗜利者，藉口托爱君。太真绝袖去，中兴为名臣。功业竟谁归，老妪终苦辛。大恩竟不报，初无乌鹊仁。	0
水国烟乡足芰荷，就中芳瑞此难过。风情为与吴王近，红萼常教一倍多。	0
十年梦相识，一觏俄远别。征驾在我傍，草草意难说。君居洞庭日，诗句满魏阙。如何万里来，青桂看人折。行装不及备，西去偶然诀。孟夏出都门，红尘客衣热。荒城见羊马，野馆具薇蕨。边境渐无虞，旅宿常待月。西园置酒地，日夕簪裾列。壮志安可留，槐花樽前发。	0
鄱陽王範至湓城，以晉熙爲晉州， 晉安帝分廬江郡立晉熙郡。五代志：同安郡懷寧縣舊置晉熙郡。唐以同安郡爲舒州。 遣其世子嗣爲刺史，江州郡縣多輒改易。 改易郡縣守令也。 尋陽王大心，政令所行，不出一郡。 惟尋陽一郡而已。 大心遣兵擊莊鐵，嗣與鐵素善，請發兵救之，範遣侯瑱帥精甲五千助鐵。 瑱，他甸翻，又音鎭。帥，讀曰率；下同。 由是二鎭互相猜忌，無復討賊之志。 復，扶又翻。 大心使徐嗣徽帥衆二千，築壘�亭以備範， 據齊書晉安王子懋傳：子懋謀舉兵於江州，宣城王遣裴叔業襲取湓城，子懋先已具船於�亭渚，聞叔業得湓城，乃據州自衞。則�亭渚在江州城東也。帥，讀曰率。 市糴不通，範數萬之衆，無所得食，多餓死。範憤恚，疽發於背，五月，乙卯，卒。 恚，於避翻。考異曰：典略作己酉。今從太淸紀。 範衆祕不發喪，奉範弟安南侯恬爲主，有衆數千人。	1
三十生二毛，早衰为沈疴。四十官七品，拙宦非由他。年颜日枯槁，时命日蹉跎。岂独我如此，圣贤无奈何。回观亲旧中，举目尤可嗟。或有终老者，沈贱如泥沙。或有始壮者，飘忽如风花。穷饿与夭促，不如我者多。以此反自慰，常得心平和。寄言同病者，回叹且为歌。	0
居士胸中有丘壑，买山占得水云宽。七峰环合三溪碧，尽付骚人一倚栏。	0
太尉孟�罷。	1
玉局摛文毫尚湿，金华开卷席犹温。不妨缴纳朝堂了，帝赐新衔号后村。	0
联翩衔尾下深溪，又是当年竭泽时。玉烛均调何日是，舂陵三叹次山诗。	0
三关相直断华戎，燕蓟山川一望中。斥堠人间风马逸，朝廷恩广使轺通。岁颁金絮非无策，利尽耕桑岂有穷。自古和亲诮儒者，可怜汉将亦何功。	0
春，正月，癸亥，魏以北海王顥爲驃騎大將軍開府儀同三司相州刺史。 驃，匹妙翻。騎，奇寄翻。相，息亮翻。	1
玉带胡奴骑且牵，银騣白鼻两争先。八坊龙种知何数，乞与岐邠并锦鞯。	0
漠漠春阴人似雾，那用绣帘垂。不道持杯是阿谁。须拚倒金罍。人世浑如天上月，离合比盈亏。冒雨须来带雨归。神女解相随。	0
刘白苏台总近时，当初章句是谁推。纤腰舞尽春杨柳，未有侬家一首诗。	0
朝日上高台，离人怨秋草。但见万里天，不见万里道。君行本迢远，苦乐良难保。宿昔梦同衾，忧心常倾倒。含酸欲谁诉，展转伤怀抱。结发年已迟，征行去何早。寒暄有时谢，憔悴难再好。人皆算年寿，死者何曾老。少壮无见期，水深风浩浩。	0
梅边无与谈，赖有之子至。荒寒一点香，足以酬天地。天地亦无心，受之自人意。韬白任新和，风味要如此。	0
後遇冬至，百官皆詣勇，勇張樂受賀。上知之，問朝臣曰：近聞至日內外百官相帥朝東宮，此何禮也？太常少卿辛亶對曰：於東宮，乃賀也，不得言朝。 朝，直遙翻。帥，讀曰率。少，始照翻。 上曰：賀者正可三數十人，隨情各去，何乃有司徵召，一時普集！太子法服設樂以待之，可乎？ 隋制：太子袞冕，垂白珠九旒；靑纊充耳；犀筓；玄衣纁裳。衣，山龍華蟲火宗彝五章；裳，藻粉米黼黻四章；織成爲之。白紗內單。黼領靑褾襈裾。革帶，金鉤鍱；大帶素帶，不朱裏，亦紕以朱綠。�隨裳色，火山二章。玉具劍火珠鏢首，瑜玉雙佩，朱組。雙大綬，四采赤白縹紺，純朱質，長一丈八尺，三百二十首，廣九寸；小雙綬長二尺六寸，色同大綬而首半之，間施二玉環。朱韈赤舃，以金飾。褾，彼小翻。襈，雛免翻。鍱，丑例翻，又彼列翻。紕，頻彌翻。鏢，紕招翻。綬，音受。縹，匹沼翻。純，之尹翻。長，直亮翻。廣，苦曠翻。 因下詔曰：   禮有等差，君臣不雜。皇太子雖居上嗣，義兼臣子，而諸方岳牧正冬朝賀，任土作貢，別上東宮； 別上，時掌翻。 事非典則，宜悉停斷。 斷，丁管翻。 自是恩寵始衰，漸生猜阻。	1
规模浑是野人居，剪结苍松荫屋除。閒把欹眠酬懒架，静便徐步当安舆。青精饭好终延老，紫石潭空总付渠。玩世从来畏人觉，他年方信此心初。	0
万卉千葩总一家，木心才蠹脉皆邪。山窗玉立如风宪，人指为花不是花。	0
王国方登俊，清才尚折腰。萱堂馀怆在，瘴海此行遥。宴语无疏阔，离怀但黯销。红尘一羁旅，风驭羡飘飘。	0
荒庭雨多秋草侵，秋蛩相语秋夜深。草虫暗飞羽格磔，星河影高天淡白。骚人多怀夜不眠，老松微吟风飒然。山川浩荡何日还，晚空漫漫白露寒。	0
兀坐书林自切磋，阅人应似阅书多。未知买得君书去，不负君书人几何。	0
清寒带雪未成春，可得芳菲早向人。须遣艳阳归掌握，故教桃李及芳辰。	0
朝朝看春色，春色似相怜。酒醒莺啼里，诗成蝶舞前。摘花盈手露，折竹满庭烟。亲故多相笑，疏狂似少年。	0
壬辰，殺鸞臺侍郞·同平章事樂思晦右衞將軍李安靜。安靜，綱之孫也。 李綱以剛直著節隋唐之間；安靜可謂無忝厥祖矣。 太后將革命，王公百官皆上表勸進，安靜獨正色拒之。及下制獄，來俊臣詰其反狀， 上，時掌翻。下，遐嫁翻。詰，去吉翻。 安靜曰：以我唐家老臣，須殺卽殺！若問謀反，實無可對。俊臣竟殺之。	1
暗淡轻黄体性柔，情疏迹远只香留。何须浅碧深红色，自是花中第一流。梅定妒，菊应羞，画栏开处冠中秋。骚人可煞无情思，何事当年不见收。	0
过重阳三九。正日行析木，方移旦柳。天公爱黔首。念整顿乾坤，须还大手。蚌珠才剖。玉麒麟、世间希有。想当年，玉燕投怀，瑞气应冲牛斗。非偶。节逢庆会，华渚虹流，北枢电绕。明良须偶。盈月第、分前后。念元鸟生商，嵩神孕甫，两听管弦新奏。愿年年，主圣臣贤，与天长久。	0
两地旌旗一闰中，十年监牧九卿崇。安舆遍就东南养，遗俗将陶雅颂功。爱护元身如宝玉，节宣时序戒螟螽。遥知独上千山路，处处梅花逐煖风。	0
禾头低映黍头昂，处处沟塍水面凉。村路扶携无冻馁，里门嬉戏有丁黄。鸡豚入市溪鱼美，梨枣登盘社酒香。岁乐田家风景好，待君模写奏明光。	0
银花凿落从君劝，金屑琵琶为我弹。不独送春兼送老，更尝一着更听看。	0
史炤釋文曰：汧水在安定。余按前漢書地理志，汧水出扶風汧縣西北。又曰：郁夷縣有汧水。酈道元以爲汧水卽魚龍水。唐書地理志：隴州有汧源縣汧陽縣，皆因汧水而名。汧水不在安定。	1
顶垂翅短立䙰褷，孤泪谁听祇自悲。宁瘗焦山山下土，不将身托上林枝。	0
是日，契丹主自赤岡引兵入宮， 入晉宮。 都城諸門及宮禁門，皆以契丹守衞，晝夜不釋兵仗。 懼有變也。 磔犬於門，以竿懸羊皮於庭爲厭勝。 磔，陟格翻。厭，於葉翻。 契丹主謂 章：十二行本謂下有晉字；乙十一行本同；孔本同；退齋校同。 羣臣曰：自今不脩甲兵，不市戰馬，輕賦省役，天下太平矣。 談何容易！斯言甫脫口，而打草穀繼之矣，天下果太平乎！ 廢東京，降開封府爲汴州，尹爲防禦使。乙未，契丹主改服中國衣冠，百官起居皆如舊制。 史言契丹主猶知用夏變夷。	1
日日齐眉举案，年年劝酒持觥。今年著意寿卿卿。幼稚绵绵可庆。官冷未尝贫贱，家肥胜似功名。所为方便合人情。管取前途更永。	0
昨夜南山雨，西溪不可渡。溪边布谷儿，劝我脱破裤。不辞脱裤溪水寒，水中照见催租瘢。	0
放怀对客初寻笑，满目开花未放愁。望远此情天不尽，名山何得逐穷幽。	0
锦笈朱囊连复连，紫鸾飞下浙江边。绡从海室夺烟雾，乐奏帝宫胜管弦。长笑应刘悲显达，每嫌伊霍少诗篇。戴湾老圃根基薄，虚费工夫八十年。	0
春，二月，地震。	1
荔子阴中风绝凉，菖蒲节后日偏长。落残数柄荷花蕊，浸得一瓶泉水香。多病早衰非破砚，欲行复倦且胡床。曲江近北差迟暑，不道江山胜五羊。	0
魄散魂飞。	0
得诀归来试炼看，龙争虎斗片时间。九华天上人知得，一夜风雷撼万山。	0
僧爱白云溪上飞，白云深处敞禅扉。莫言便是无情物，思着故乡依旧归。	0
江山还似六朝时，老尽梧桐凤不知。保大空存前殿佛，元嘉已没旧廊碑。几年何德之衰也，曷日览辉而下之。不见长安豪杰恨，诸公忍读谪仙诗。	0
珠履争围。小立春风趁拍低。态闲不管乐催伊。整铢衣。粉融香润随人劝，玉困花娇越样宜。凤城灯夜旧家时。数他谁。	0
衞尉蕭諶，世祖之族子也， 蕭子顯齊書曰：諶於太祖爲絕服族子。諶，氏壬翻。 自世祖在郢州，諶已爲腹心。 宋元徽末，世祖在郢州，欲知都下消息，太祖遣諶就世祖宣傳謀計，留爲腹心。 及卽位，常典宿衞，機密之事，無不預聞。征南諮議蕭坦之，諶之族人也，嘗爲東宮直閤，爲世宗所知。 蕭子顯齊書曰：坦之以懃直爲世祖所知。旣爲東宮直閤，則從世宗爲是，東宮亦有直閤將軍。 帝以二人祖父舊人，甚親信之。諶每請急出宿，帝通夕不寐，諶還乃安。坦之得出入後宮，帝褻狎宴遊，坦之皆在側。帝醉後，常裸袒， 裸，郞果翻。 坦之輒扶持諫諭。西昌侯鸞欲有所諫，帝在後宮不出，唯遣諶坦之徑進，乃得聞達。	1
居數日，有司承素意，奏元旻常曲事於勇，情存附託，在仁壽宮，勇使所親裴弘以書與旻，題云勿令人見。上曰：朕在仁壽宮，有纖介事，東宮必知，疾於驛馬，怪之甚久，豈非此徒邪！遣武士執旻於仗。 左衞仗也。 右衞大將軍元胄時當下直，不去，因奏曰：臣向不下直者，爲防元旻耳。 爲，于僞翻。 上以旻及裴弘付獄。	1
涛声盘空吹海立，夜拔苍髯老蛟泣。阴森一片翠微寒，不放骄阳排闼入。归来归来乎山中，人间六月方蕴隆。宁减明月添清风，谁其云者十八公。	0
春色遽如许，春愁无柰何。看山连楚越，端坐惜羲娥。吾子频相见，新诗苦未多。试穿一两屐，从我上烟萝。	0
沙鉢略素忌阿波驍悍； 朝，直遙翻。驍，堅堯翻。悍，侯旰翻。 自白道敗歸，又聞阿波貳於隋，因先歸，襲擊北牙，大破之，殺阿波之母。阿波還，無所歸，西奔達頭。達頭大怒，遣阿波帥兵而東， 帥，讀曰率。 其部落歸之者將十萬騎，遂與沙鉢略相攻，屢破之，復得故地，兵勢益強。貪汗可汗素睦於阿波，沙鉢略奪其衆而廢之，貪汗亡奔達頭。沙鉢略從弟地勤察， 張：地勤察作地勒察。 別統部落，與沙鉢略有�，復以衆叛歸阿波。 從，才用翻。復，扶又翻。 連兵不已，各遣使詣長安請和求援。隋主皆不許。	1
日暮马行疾，城荒人住稀。听歌知近楚，投馆忽如归。鲁堰田畴广，章陵气色微。明朝拜嘉庆，须著老莱衣。	0
楼倚春江百尺高，烟中还未见归桡。几时期信似江潮？花片片飞风弄蝶，柳阴阴下水平桥。日长才过又今宵。	0
非雾。花无语。还似朝云何处去。凌波不过横塘路。燕燕莺莺飞舞。风吹仙袂飘飘举。拟倩游丝惹住。	0
风物连南国，炎威逼早秋。堕飞波上翼，误喘月中牛。云杼衣全解，冰壶渴未瘳。此时班女怨，虚为素纨愁。	0
高峰峭壁近江城，晓日浮舟荡漾明。并峙幽岩云外邃，朋来嘉客坐间盈。泠泠迸石甘泉洌，馥馥袭人和气生。此景此游俱胜绝，诗壁仍仰万人英。	0
美人娇醉落花钿，船载笙歌出柳边。春满六桥调马路，香风飘趁玉丝鞭。	0
潺潺青嶂底，来处一何长。漱石苔痕滑，侵松鹤梦凉。泛花穿竹坞，泻月下莲塘。想得归何处，天涯助渺茫。	0
朝日照高檐，夜霜犹在瓦。纤纤墙边柳，春色已可把。残年能几何，奔驶剧湍泻。虽无功名求，衰暮亦悲咤。出门问徐子，两计决取舍。为当勉自修，汲汲不可暇。为当饮美酒，送老在杯斝。子当指我途，我即策其马。但我懒拙姿，终非服勤者。	0
阴功周邑境，南面固宜然。毋复论民事，神今惮改迁。	0
元老登庸晚，同年召用初。惜哉武公耄，甚矣董生迂。汾曲庐旋返，平津閤寖疏。空令双鬓白，犹待两轮朱。	0
秋亭病客眠，庭树满枝蝉。凉风绕砌起，斜影入床前。梨晚渐红坠，菊寒无黄鲜。倦游寂寞日，感叹蹉跎年。尘欢久消委，华念独迎延。自寓城阙下，识君弟事焉。君为天子识，我方沉病缠。无因会同语，悄悄中怀煎。	0
岩壑转微径，云林隐法堂。羽人飞奏乐，天女跪焚香。竹外峰偏曙，藤阴水更凉。欲知禅坐久，行路长春芳。	0
一樯千里外，隐者兴宜孤。落日长边海，秋风满故都。掩关苔色老，盘径叶声枯。匡岳来时过，迟回绝顶无。	0
讲终斋磬罢，何处称真心。古寺高杉下，炎天独院深。燕和江鸟语，墙夺暮花阴。大府多才子，闲过在竹林。	0
段業卽涼王位，改元天璽； 是爲北涼。璽，斯氏翻。 以沮渠蒙遜爲尙書左丞， 沮，子余翻。 梁中庸爲右丞。	1
用铅须得汞相和，二性为亲女唱歌。鍊到紫河车地动，白云相伴鹤来过。	0
帝至大梁。 自洛陽還至大梁。 晉兵侵掠至鄆濮而還。 晉拔楊劉，楊劉屬鄆州界，又西則濮州界。鄆，音運。濮，博木翻。 敬翔上疏曰：國家連年喪師， 上，時掌翻。喪，息浪翻。 疆土日蹙。陛下居深宮之中，所與計事者皆左右近習，豈能量敵國之勝負乎！ 量，音良。 先帝之時，奄有河北， 開平之間，幽滄鎭定魏皆附于梁，故云然。 親御豪傑之將，猶不得志。 謂夾寨柏鄕蓨縣之師皆不得志于晉。 今敵至鄆州，陛下不能留意。臣聞李亞子繼位以來，于今十年， 開平元年，晉王存勗嗣位，于今十一年。 攻城野戰，無不親當矢石，近者攻楊劉，身負束薪爲士卒先，一鼓拔之。陛下儒雅守文，晏安自若，使賀瓌輩敵之，而望攘逐寇讎，非臣所知也。陛下宜詢訪黎老， 黎，衆也。 別求異策；不然，憂未艾也。臣雖駑怯， 駑，音奴。 受國重恩，陛下必若乏才，乞於邊垂自效。疏奏，   趙張之徒言翔怨望，帝遂不用。	1
初，晉王克用卒，周德威握重兵在外，國人皆疑之。晉王存勗召德威使引兵還。 還，從宣翻，又如字。 夏，四月，辛丑朔，德威至晉陽，留兵城外，獨徒步而入，伏先王柩，哭極哀；退，謁嗣王，禮甚恭。衆心由是釋然。 史言周德威臨敵勇而事上敬。	1
四壁空空绝语声，困来终是睡难成。孤灯要与人相背，寒漏苦教天不明。累月故园无信息，几般閒事恼心情。别愁若解生华发，一夕应添一万茎。	0
九月，己卯，虢州人楊初成詐稱郞將， 將，卽亮翻；下同。 矯制於都市募人迎廬陵王於房州；事覺，伏誅。	1
沽酒归来雪满船，一蓑撑傍断矶边。谁家庭院无梅看，不似江村欲暮天。	0
出驯桑雉入朝簪，萧洒清名映士林。近日篇章欺白雪，早年词赋得黄金。桂堂纵道探龙颔，兰省何曾驻鹤心。离乱事多人不会，酒浓花暖且闲吟。	0
老人夜短睡不足，㪍公窗外强知时。五更未明语千万，更憎林间鹎鵊儿。吹红洗白雨三日，吾园花在已离披。一年春事坐如此，白首穷谪归无期。念此径须沽酒饮，买鱼烹肉勤妻儿。更呼东邻好酒伴，为我醉倒阶前泥。	0
癸亥，魏主南巡；戊辰，過比干墓， 水經註：河內朝歌縣南有牧野，有比干冢，前有石銘題隸云：殷大夫比干之墓，不知誰所誌也。 祭以太牢，魏主自爲祝文曰：烏呼介士，胡不我臣！	1
海水明月出，禁中清夜长。东南楼殿白，稍稍上宫墙。净落金塘水，明浮玉砌霜。不比人间见，尘土污清光。	0
绝漠犁庭功可喜，与天争鼎志堪悲。吠江帝剖为羓去，避地民劳若蚁移。河决固非束薪塞，厦倾欲以一绳维。英雄到了多遗恨，孺子林宗百世师。	0
蓟北雁犹远，淮南人已悲。残桃间堕井，新菊亦侵篱。书剑岂相误，琴尊聊自持。西斋风雨夜，更有咏贫诗。	0
蕃釐观里旧经游，五月曾看绿叶稠。今日家园玉抟树，春风吹梦到扬州。	0
安州老人心似铁，老人心肝小儿舌。不食五谷惟食蜜，笑指蜜蜂作檀越。蜜中有诗人不知，千花百草争含姿。老人咀嚼时一吐，还引世间痴小儿。小儿得诗如得蜜，蜜中有药治百疾。正当狂走捉风时，一笑看诗百忧失。东坡先生取人廉，几人相欢几人嫌。恰似饮茶甘苦杂，不如食蜜中边甜。因君寄与双龙饼，镜空一照双龙影。三吴六月水如汤，老人心似双龙井。	0
拾得移时看，重思造化功。如何飘丽景，不似遇春风。满地馀香在，繁枝一夜空。秪应公子见，先忆坠楼红。	0
魏尉元以彭城兵荒之後，公私困竭，請發冀相濟兗四州粟， 相，息亮翻。濟，子禮翻。 取張永所棄船九百艘，沿淸運載，以賑新民； 新民，謂新取徐州之民；謂沿淸水而運載也。艘，蘇遭翻。賑，津忍翻。 魏朝從之。 朝，直遙翻。	1
丙辰，吐谷渾部落一千四百帳內附。 吐，從暾入聲。谷，音浴。	1
泽国江山入战图，生民何计乐樵苏。凭君莫话封侯事，一将功成万骨枯。	0
云山尖头海潮涌，九月天雪山叶重。道人高绝但危坐，山魈野虎皆趋拱。住山三载两遭荒，侍者饿损扶参堂。沿村索米未为耻，莫令木鱼化龙钟透水。	0
吳州刺史開建侯蕃，恃其兵強，貢獻不入， 五代志：鄱陽郡，梁置吳州。 上密令其將徐佛受圖之。 將，卽亮翻。 佛受使其徒詐爲訟者，詣蕃，遂執之。上以佛受爲建安太守，以侍中王質爲吳州刺史。質至鄱陽，佛受置之金城，自據羅城，掌門管， 左傳：秦�子曰：鄭人使我掌北門之管。   杜預註曰：管，籥也。 繕治舟艦甲兵， 治，直之翻。艦，戶黯翻。 質不敢與爭。故開建侯部曲數千人攻佛受，佛受奔南豫州，侯瑱殺之，質始得行州事。	1
胜地忆屡到，变革非昔年。律居扫积陋，禅房侈旧观。老衲不可见，遗事故老传。使君擅一壑，凭愚妄自贤。定心初不摇，蚊虻卒飞前。赫然涨蛙腹，欲以火燎天。一笠渡清波，绝壁守两斑。游戏出小异，褫骇飞残魂。慢敬汝则劳，道力屹如山。一笑置勿问，炉薰袅轻烟。洗盏酌石溜，吻颊冰雪寒。却忆飞泉句，泫然思老仙。	0
出家初隶何方寺，上国西明御水东。却见旧房阶下树，别来二十一春风。	0
竹槛匝回廊，城中似外方。月云开作片，枝鸟立成行。径接河源润，庭容塔影凉。天台频去说，谁占最高房。	0
垂丝别得一风光，谁道全输蜀海棠。风搅玉皇红世界，日烘青帝紫衣裳。懒无气力仍春醉，睡起精神欲晓妆。举似老夫新句子，看渠桃杏敢承当。	0
柳阴花底春将半。吹不断、祥烟散。何处绮罗丝竹乱。天孙星里，老人星畔，昨夜光芒现。绿衣好把斑衣换。照新渥、金花满。酌斗深深频祝愿。凤池它日，莺花此景，春酒年年劝。	0
前浮芙蓉翠，后汎石耳云。君欲竟幽讨，绝壁更一扪。	0
悬崖三百丈，五里到松门。路尽始佳处，苔深无屐痕。细泉牛乳滴，亭午艾香温。舟楫经行疾，无劳具酒尊。	0
春，正月，丁未，改元隆昌； 此鬱林王改元也。 大赦。	1
石门有雪无行迹，松壑凝烟满众香。馀食施庭寒鸟下，破衣挂树老僧亡。	0
谁家野菜饭炊香，正是江南寒食。试问春光今几许，犹有三分之一。枝上花稀，柳间莺老，是处春狼藉。新来燕子，尚传晋苑消息。应记往日西湖，万家罗绮，见满城争出。急管繁弦嘈杂处，宝马香车如织。猛省狂游，恍如昨梦，何日重寻觅。杜鹃声里，桂轮挂上空碧。	0
细雨桃花水，轻鸥逆浪飞。风头阻归棹，坐睡倚蓑衣。	0
燕秦相持經年， 去年正月，垂攻鄴。 幽冀大饑，人相食，邑落蕭條。燕之軍士多餓死；燕王垂禁民養蠶，以桑椹爲軍糧。	1
冻云垂地风栗冽，万里江天暮飞雪。九华何处正嶙峋，琼树瑶林斗明洁。扁舟突兀依寒芦，朝来残酒犹半壶。夜寒独酌不成醉，卧听宿雁鸣相呼。	0
上头圆盖下方盘，中夹痴憨白肉圆。九窍八骸浑不识，更来底处觅心安。	0
客来舒长簟，开閤延清风。但有无弦琴，共君尽尊中。晚来常读易，顷者欲还嵩。世事何须道，黄精且养蒙。嵇康殊寡识，张翰独知终。忽忆鲈鱼鲙，扁舟往江东。	0
归奏圣朝行万里，却衔天诏报蕃臣。本是诸生守文墨，今将匹马静烟尘。旅宿关河逢暮雨，春耕亭障识遗民。此去多应收故地，宁辞沙塞往来频。	0
万点波光映古丘，林深云锁洞门秋。是谁订我重来约，携手相将到白头。	0
不争多气力，容易可成功。意马须调伏，如尘幻梦中。任持从雅淡，乐道定雌雄。修鍊知勤苦，因缘自合同。	0
绝壑开花界，耶溪极上源。光辉三独坐，登陟五云门。深木鸣驺驭，晴山曜武贲。乱泉观坐卧，疏磬发朝昏。苍翠新秋色，莓苔积雨痕。上方看度鸟，后夜听吟猿。异迹焚香对，新诗酌茗论。归来还抚俗，诸老莫攀辕。	0
苦痛役身心，劳神觅官职。暂得色毛披，拍按作瞋色。口口打奴兵，声声遣拔肋。闻道送王老，曲亦变成直。纵令有理道，分疏亦不得。	0
劭旣誅，義宣與質功皆第一，由是驕恣，事多專行，凡所求欲，無不必從。 必上之從己。 義宣在荆州十年， 文帝元嘉二十年義宣鎭荆州。 財富兵強；朝廷所下制度，意有不同，一不遵承。 史歷言義宣質驕橫之由。下，遐稼翻。 質自建康之江州，舫千餘乘，部伍前後百餘里。 舫，甫妄翻。乘，繩證翻。 帝方自攬威權，而質以少主遇之， 少，詩照翻。 政刑慶賞，一不咨稟。擅用湓口鉤圻米， 湓口米，荆湘郢三州之運所積也。鉤圻米，南江之運所積也。水經註：灨水自南昌歷郴丘城下，又歷鉤圻邸閣下，而後至彭澤。圻，音畿。 臺符屢加檢詰，漸致猜懼。 檢詰，謂檢校米斛，而詰問擅用之由也。詰，去吉翻。	1
谁将水调歌秋雁，不遣君王待曲终。	0
吏部齑盐满腹，先生苜蓿盈盘。珍重寻常痴客，不作膏粱眼看。	0
汉皋古来雄，山水天下秀。高当轸翼分，化作英髦囿。暴秦之前人，灰灭不可究。自从宋生贤，特立冠耆旧。离骚既日月，九辩即列宿。卓哉悲秋辞，合在风雅右。庞公乐幽隐，辟聘无所就。祗爱鹿门泉，泠泠倚岩漱。孔明卧龙者，潜伏躬耕耨。忽遭玄德云，遂起鳞角斗。三胡节皆峻，二习名亦茂。其馀文武家，相望如斥堠。缅思齐梁降，寂寞寡清胄。凝融为漪澜，复结作瑩琇。不知粹和气，有得方大受。将生皮夫子，上帝可其奏。并包数公才，用以殿厥后。尝闻儿童岁，嬉戏陈俎豆。积渐开词源，一派分万溜。先崇丘旦室，大惧隳结构。次补荀孟垣，所贵亡罅漏。仰瞻三皇道，虮虱在宇宙。却视五霸图，股掌弄孩幼。或能醢髋髀，或与翼雏鷇。或喜掉直舌，或乐斩邪脰。或耨锄翳荟，或整理错谬。或如百千骑，合沓原野狩。又如晓江平，风死波不皱。幽埋力须掘，遗落赀必购。乃于文学中，十倍猗顿富。囊乏向咸镐，马重迟步骤。专场射策时，缚虎当羿彀。归来把通籍，且作高堂寿。未足逞戈矛，谁云被文绣。从知偶东下，帆影拂吴岫。物象悉摧藏，精灵畏雕镂。伊余抱沈疾，憔悴守圭窦。方推洪范畴，更念大玄首。陈诗采风俗，学古穷篆籀。朝朝贳薪米，往往逢责诟。既被邻里轻，亦为妻子陋。持冠适瓯越，敢怨不得售。窘若晒沙鱼，悲如哭霜狖。唯君枉车辙，以逐海上臭。披襟两相对，半夜忽白昼。执热濯清风，忘忧饮醇酎。驱为文翰侣，驽皂参骥厩。有时谐宫商，自喜真邂逅。道孤情易苦，语直诗还瘦。藻匠如见酬，终身致怀袖。	0
江北烟光里，淮南胜事多。市廛持烛入，邻里漾船过。有地惟栽竹，无家不养鹅。春风荡城郭，满耳是笙歌。	0
波涛海寺秋。	0
慕容沖卽皇帝位于阿房， 是爲西燕。 改元更始。沖有自得之志，賞罰任情。慕容盛年十三，謂慕容柔曰：夫十人之長， 長，知兩翻。 亦須才過九人，然後得安。今中山王才不逮人，功未有成，而驕汰已甚，殆難濟乎！ 沖在前燕時封中山王。汰，侈也，溢也。史言慕容盛幼而有識略，所以能自奮而有國。盛柔歸沖，見上卷上年。	1
瑟彼良玉，荐于明灵。宸襟蠲洁，郁鬯芬馨。牲牢在俎，金石在庭。莫重者祼，慈嘏来宁。	0
戊戌，謁太廟。詔復廬陵王先封，迎其柩及孫脩華謝妃還建康。 孫脩華，義眞之母；謝，義眞之妃也。南史云：晉武帝采漢魏之制，以淑妃淑媛淑儀脩華脩容脩儀婕妤容華充華，是爲九嬪，位視九卿。李延壽曰：貴嬪，魏文帝所制；夫人，魏武初建魏國所制；貴人，漢光武所制；晉爲三夫人，位視三公。淑妃，魏明帝所制；淑媛，魏文帝所制；淑儀脩華，晉武帝所制；脩容，魏文帝所制；脩儀，魏明帝所制；婕妤容華，前漢舊號；充華，晉武帝所制；美人，漢光武所制。	1
辛丑，魏主至朔州。 魏收地形志：雲州，舊置朔州。又有朔州，本漢五原郡，魏爲懷朔鎭，孝昌中始改爲朔州。今此朔州，當置於雲中之盛樂。時置朔州於定襄故城，領盛樂廣牧二郡。宋白曰：孝文遷洛之後，於今朔州北三百八十里定襄故城置朔州，後亂，廢。	1
乱峰碎石金牛路，过客应骑铁马行。白日欲斜催后乘，青云何处问前程？飞蝇一一皆先去，度鸟双双亦远鸣。蹇步不唯伤旅思，此中兼见宦途情。	0
上欲移靑冀二州幷鎭歷城，議者多不同。靑冀二州刺史垣護之曰：靑州北有河濟， 濟，子禮翻。 又多陂澤，非虜所向；每來寇掠，必由歷城。二州幷鎭，此經遠之略也。北又   近河，歸順者易。 近，其靳翻。易，以豉翻。 近息民患，遠申王威，安邊之上計也。由是遂定。 靑州本治東陽，冀州治歷城，今幷爲一鎭。	1
维舟登野岸，因访故人居。乱后知何处，荆榛匝弊庐。欲问当年事，耕人都不知。空馀堤上柳，依旧自垂丝。	0
茇涉至此，勞苦至矣。 頁六九七七	1
还丹功满未朝天，且向人间度有缘。拄杖两头担日月，葫芦一个隐山川。诗吟自得闲中句，酒饮多遗醉后钱。若问我修何妙法，不离身内汞和铅。	0
朱弹星丸粲日光，绿琼枝散小香囊。龙绡壳绽红纹粟，鱼目珠涵白膜浆。梅熟已过南岭雨，橘酸空待洞庭霜。蛮山蹋晓和烟摘，拜捧金盘奉越王。	0
不知此是何人宅，杨柳虽低屋却高。见说图书皆长物，六经之外有离骚。	0
庚寅，魏主還平城。	1
九月，乙亥，太后幸福昌； 福昌縣屬東都，本宜陽縣，武德二年更名，因隋福昌宮以名縣也。 戊寅，還神都。	1
积阴解尽可信眉，梵宇仍容款扣扉。山净且无尘一点，湖平惟有鹭双飞。杯行客恶思传令，劫急棋争看解围。招隐不知谁好事，为寻幽处著渔矶。	0
竇建德陷管州，殺刺史郭士安；又陷滎陽陽翟等縣， 滎陽縣屬鄭州。陽翟縣，隋屬汝州，時屬嵩州。 水陸並進，汎舟運糧，泝河西上。 上，時掌翻。 王世充之弟徐州行臺世辯 徐州，隋之彭城郡。 遣其將郭士衡將兵數千會之， 將，卽亮翻。 合十餘萬，號三十萬，軍於成皋之東原，築宮板渚， 成皋卽虎牢；東原卽東廣武。水經：河水過成皋而東，合汜水，又東逕板城北。註云：有津，謂之板城渚口。 遣使與王世充相聞。	1
武陵楼上春长早，甘子堂前花落迟。楚乐怪来声竞起，新歌尽是大夫词。	0
晋家南作帝，京镇北为关。江水中分地，城楼下带山。金陵事已往，青盖理无还。落日空亭上，愁看龙尾湾。	0
去矣君何速，闻之我重悲。席尘埋古鼎，书蠹入新诗。鸿雁嗟安仰，枌揄痛莫追。木瓜惭未报，临纸涕涟洏。	0
春，正月，突厥寇原慶等州。乙亥，遣右衞將軍李知十等屯涇慶二州以備突厥。	1
瑾之殺知訓也，泰寧節度使米志誠從十餘騎問瑾所向，聞其已死，乃歸；宣諭使李儼貧而困，寓居海陵； 李儼宣諭淮南，見二百六十三卷唐昭宗天復二年。 溫疑其與瑾通謀，皆殺之。嚴可   求恐志誠不受命，詐稱袁州大破楚兵，將吏皆入賀，伏壯士於戟門，擒志誠，斬之，幷其諸子。	1
系马松门竟日留，一灯深殿炯清幽。杖头犹识齐梁谶，屐齿曾经王谢游。瑟瑟新毛吃老树，娟娟眯目破红榴。风铃塔上知何语，应使行人估客愁。	0
我昔游白鹤，山川气雄深。邂逅识吾子，戛然唳孤音。日日望飞鸣，洄洑乃至今。玉美出坚璞，木老生乔林。书生未足道，聊用慰苦心。始驾百斛船，挂帆发江浔。破浪当自兹，意象殊骎骎。天方拓王度，清问虚宸襟。调毫写胸臆，气力戈鋋森。荷衣缚异时，恐为寒蝉瘖。江城惜此别，风雪作昼阴。何以托远怀，酌酒拊剑镡。湖海气摇薄，激烈愁端侵。唯应白云梦，夜夜飞遥岑。	0
癖好秋光劝不回，挥金一䴮买诗材。寒花也自矜前辈，曾与柴桑保社来。	0
城上黄花散漫生，溪头绿树忽阴成。浓春自欲烘人醉，却忆秋风一味清。	0
芭蕉叶上秋风碧。晚来小雨流苏湿。新窨木樨沈。香迟斗帐深。无人同向夕。还是愁成忆。忆昔结同心。鸳鸯何处寻。	0
凤跃南冈老隐沦，仙游悲动感儒绅。海边鸥鹭无知己，屋外溪山失主人。满径黄花闲白昼，一庭芳草自青春。他年化鹤归来日，城郭依然迹已陈。	0
珪圍中山久未下，軍食乏， 見一百九卷隆安元年。 問計於羣臣，逞爲御史中丞，對曰：桑椹可以佐糧；飛鴞食椹而改音，詩人所稱也。珪雖用其言，聽民以椹當租，然以逞爲侮慢，心銜之。 詩：翩彼飛鴞，集于泮林，食我桑椹，懷我好音。註云：鴞，惡聲之鳥也。鴞恆惡鳴，今食桑椹，故改其鳴，歸就我以善音。珪本北人而入中原，故銜逞以爲侮慢。 秦人寇襄陽，雍州刺史郗恢以書求救於魏常山王遵曰：賢兄虎步中原。珪以恢無君臣之禮，命袞及逞爲復書，必貶其主。袞逞謂帝爲貴主。珪怒曰：命汝貶之而謂之貴主，何如賢兄也！逞之降魏也， 見一百九卷隆安元年。 以天下   方亂，恐無復遺種， 種，章勇翻。 使其妻張氏與四子留冀州，逞獨與幼子賾 嚴：賾改頤。 詣平城， 賾，士革翻。 所留妻子遂奔南燕。珪幷以是責逞，賜逞死。盧溥受燕爵命，侵掠魏郡縣，殺魏幽州刺史封沓干。珪謂袞所舉皆非其人，黜袞爲尙書令史。袞乃闔門不通人事，惟手校經籍，歲餘而終。	1
筠庵稍不至，一至一回好。风从林梢落，吹乱竹根草。巾屦上下凉，莺鹊左右噪。市声元不近，静听远亦到。石磴坐来温，藓径净如扫。书空作愁字，已忘偏旁了。犹自忘了愁，而况记得老。客来谈世事，欲笑还懒笑。	0
水国浮家，渔村古隐，浪游惯占花深。犹记得、琵琶半面，曾湿衫青。不道江空岁晚，桃叶渡、还叹飘零。因乘兴，醉梦醒时，却是山阴。投闲倦呼俦侣，竟棹入芦花，俗客难寻。风渺渺、云拖暮雪，独钓寒清。远溯流光万里，浑错认、叶竹寰瀛。元来是、天上太乙真人。	0
我知世无幻，了无干世意。世知我无堪，亦无责我事。由兹两相忘，因得长自遂。自遂意何如，闲官在闲地。闲地唯东都，东都少名利。闲官是宾客，宾客无牵累。嵇康日日懒，毕卓时时醉。酒肆夜深归，僧房日高睡。形安不劳苦，神泰无忧畏。从官三十年，无如今气味。鸿虽脱罗弋，鹤尚居禄位。唯此未忘怀，有时犹内愧。	0
癸卯，上憩於穀水。 穀水，在洛城西。憩，音去例翻。 自崔胤之死，六軍散亡俱盡，所餘擊毬供奉內園小兒共二百餘人，從上而東。 考異曰：後唐紀年錄云五百人；實錄據之。今從舊紀薛史。 全忠猶忌之，爲設食於幄，盡縊殺之。 爲，于僞翻。縊，一計翻，又於賜翻。 豫選二百餘人大小相類者，衣其衣服， 衣其，於旣翻。 代之侍衞。上初不覺，累日乃寤。自是上之左右職掌使令 令，音零。 皆全忠之人矣。	1
家山凿龙似修眉，中有伊川寒更绿。吾庐亦复远城市，舍下清流环几曲。四时幽人共吟醉，饮若长鲸杯要覆。三年芳草怨王孙，定有金钱无处卜。南征际会竹林阮，兵厨况有酒百斛。夫君笔力抵万钧，所当穿彻如强镞。义形抗论及朝政，正容凛若冰霜肃。因君远忆邹与张，畴昔之言皆可复。二士揭揭庙堂器，用之艰难一夔足。空令两行壮夫泪，回首尽向燕云哭。我心之忧正谓是，夜中兴叹仰看屋。相思岁尽书不来，念我衣单体生粟。	0
笔头开造化，花外越精神。偃蹇蟉龙表，新梢最可人。	0
壬辰，改四柱錢一當十；丙申，復閉細錢。 閉者，閉絕不使行。細錢，民間私鑄者也。時私錢細小，交易以車載錢，不復計數。復，扶又翻；下復亦同。	1
雨难禁止。恼得衰翁浑没喜。一夜南风。北望苕溪震泽通。只鸡斗酒。且为晚禾生日寿。不奈之何。今岁田畴晚底多。	0
家居五原上，征战是平生。独负山西勇，谁当塞下名。死生辽海战，雨雪蓟门行。诸将封侯尽，论功独不成。君家御沟上，垂柳夹朱门。列鼎会中贵，鸣珂朝至尊。死生在片议，穷达由一言。须识苦寒士，莫矜狐白温。	0
祷公一丘壑，何似东山起。可怜丹青手，置之岩石里。	0
五月，太子禪卽位，時年十七。 蜀後主諱禪，字公嗣。 尊皇后曰皇太后，大赦，改元建興。封丞相亮爲武鄕侯，領益州牧，政事無巨細，咸決於亮。亮乃約官職，脩法制， 以先主孔明君臣之相得，而約官職脩法制乃行於輔後主之時，此易之戒浚恆也。 發敎與羣下曰：夫參署者，集衆思，廣忠益也。 參署，謂所行之事，參其同異，署而行之也。 若遠小嫌，難相違覆，曠闕損矣。 違，異也；覆，審也。難於違異，難於覆審，則事有曠闕損矣。遠，于願翻。 違覆而得中，猶棄敝蹻而獲珠玉。 蹻，訖約翻，屐也，草履也。 然人心苦不能盡，惟徐元直處兹不惑。又，董幼宰參署七年， 徐庶，字元直。董和，字幼宰。處，昌呂翻。 事有不至，至于十反，來相啓告。 此所謂相違覆也。 苟能慕元直之十一，幼宰之勤渠，有忠於國，則亮可以少過矣。 少，詩沼翻。 又曰：昔初交州平， 亮躬耕隴畝，與崔州平徐庶等友善。州平，崔烈子，均之弟也。 屢聞得失；後交元直，勤見啓誨；前參事於幼宰，每言則盡；後從事於偉度，數有諫止。 數，所角翻。 雖資性鄙暗，不能悉納，然與此四子終始好合， 好，呼到翻。 亦足   以明其不疑於直言也。偉度者，亮主簿義陽胡濟也。	1
家声籍籍大江西，临老挥毫捧御题。得意何殊少年乐，还家不惜醉如泥。	0
時契丹諸將已密議奉兀欲爲主，兀欲登鼓角樓受叔兄拜；而延壽不之知，自稱受契丹皇帝遺詔，權知南朝軍國事，仍下敎布吿諸道，所以供給兀欲與諸將同，兀欲銜之。恆州   諸門管鑰及倉庫出納，兀欲皆自主之。延壽使人請之，不與。 兀欲不與諸門管鍵，事可知矣；趙延壽殊不知陰爲之備，其鎖固當。	1
做冷欺花，将烟困柳，千里偷催春暮。尽日冥迷，愁里欲飞还住。惊粉重、蝶宿西园，喜泥润、燕归南浦。最妨它，佳约风流，钿车不到杜陵路。沉沉江上望极，还被春潮晚急，难寻官渡。隐约遥峰，和泪谢娘眉妩。临断岸、新绿生时，是落红、带愁流处。记当日门掩梨花，剪灯深夜语。	0
儿童闻太丘，邂逅两心投。与汝今为伴，知吾不复忧。园桃已解萼，沙水欲惊舟。一见南飞雁，江边肯更留。	0
短翎长喙喜喧卑，曳练双翔亦自奇。赖有黄鹂斗嬛好，独依藓石立多时。	0
一寝闲身万事空，任天教作假文翁。旗穿岛树孤舟上，家在山亭每日中。叠果盘飧丹橘地，若花床席早梅风。佳期说尽君应笑，刘表尊前且不同。	0
细撚寒髭缕缕霜，未须惆怅惜流光。近山归鹭分明白，过雨斜阳浅淡黄。春入桑榆花影瘦，门无车马草心长。暮年一卷参同契，觅得安神不老方。	0
檐前花放不忍折，庭下草深仍懒锄。苦雨晴时春已尽，可怜新月挂清虚。	0
泰山先生久冥寞，世把春秋束高阁。腐儒退隐三十年，独玩遗经思笔削。滥居师席愧匪才，日演微言更岁籥。欲遵广路视堂奥，誓辟浮云窥碧落。兹辰讲解告终篇，敢屈邦君亲视学。邦君旧是补衮才，忠论嘉谟动宸幄。密为福泽遍寰瀛，暂得麾符出京洛。爱民如子不忍伤，政用中和屏威虐。深惟教本在庠序，力助儒风止奸恶。群材傥得就长育，百堵何为惮兴作。耽耽黉舍尽修严，翼翼公堂骤清廓。已欣华构将落成，肯枉双旌率僚幕。清晨初谒二公祠，重道严师致恭恪。更忘烦暑临讲席，自降威容听扬搉。羜肥酒酾宴诸生，金印煌煌对褒博。传闻长幼相告语，争诵诗书亲教约。欢声四出屏阴沴，云雾俄收日华烁。文翁化蜀士皆成，鲁侯修泮民思乐。自惭传道竟何补，禄食充饥免藜藿。幸逢贤守善承流，喜与吴人醉优渥。	0
星斗垂天月淡明，九衢歌鼓乐升平。当时常侍传呼处，只有荒陂凫雁声。	0
三十年来往，中间京洛尘。倦行今白首，归卧已清神。坡暖冬抽笋，松凉夏健人。更惭徵诏起，避世迹非真。	0
一步一愁新，轻轻恐陷人。薄光全透日，残影半销春。蝉想行时翼，鱼惊蹋处鳞。底虚难驻足，岸阔怯回身。岂暇踟蹰久，宁辞顾盼频。愿将兢慎意，从此赴通津。	0
建水旧传刘夜坐，螺川新有夏江城。	0
野外寻花共作期，今朝出郭不相随。待君公事有闲日，此地春风应过时。	0
异域乡音别，观心法性同。来时求半偈，去罢悟真空。贝叶翻经疏，归程大海东。何当到本国，继踵大师风。	0
神仙久留滞，清切伫飞翻。忽佐南方牧，何时西掖垣。高车自兰省，便道出荆门。不见河梁别，空销郢路魂。	0
红花飞。白花飞。郎与春风同别离。春归郎不归。雨霏霏，雪霏霏。又是黄昏独掩扉。孤灯隔翠帷。	0
河南鮮卑吐秣等十二部大人，皆附於禿髮烏孤。 此金城河南也。	1
清夜湖心把酒杯，花间风月共徘徊。金钟何事催天晓，又恐游人相逐来。	0
韓滅鄭，因徙都之。 韓本都平陽，其地屬漢之河東郡；中間徙都陽翟。鄭都新鄭，其地屬漢之河南郡。鄭桓公始封於鄭，其地屬漢之京兆；後滅虢鄶而國於溱洧之間，故曰新鄭，左傳鄭莊公所謂吾先君新邑於此是也。今韓旣滅鄭，自陽翟徙都之。韓旣都鄭，故時人亦謂韓王爲鄭王，考之戰國策韓非子可見。	1
滑州刺史李澄密遣使請降， 李澄降賊見上卷上年。使，疏吏翻。降，戶江翻。 上許以澄爲汴滑節度使。澄猶外事希烈；希烈疑之，遣養子六百人戍白馬， 汴，皮變翻。白馬，滑州治所。 召澄共攻寧陵。澄至石柱，使其衆陽驚，燒營而遁。又諷養子令剽掠， 令，力丁翻。剽，匹妙翻；下同。 澄悉   收斬之，以白希烈，希烈無以罪也。	1
花外霏微雨弄晴，乱红狼藉过清明。伤春正苦无聊甚，接接欣闻噪鹊声。	0
香似龙涎仍酽白，味如牛乳更全清。莫将南海金齑脍，轻比东坡玉糁羹。	0
厌逐游人药市行，暂来心迹喜双清。疏风细雨荒庭菊，便觉梅花暗有情。	0
晉軍至德勝渡， 德勝渡在濮州北，河津之要也。 王彥章敗卒有走至大梁者，曰：晉人戰勝，將至矣。頃之，晉兵有先至大梁問次舍者， 此亦晉之散兵也。 京城大恐。帝驅市人登城，又欲奔洛陽，遇夜而止。敗卒至者不滿千人，傷夷逃散，各歸鄕里，月餘僅能成軍。	1
寄语纷纷利欲人，不知何者是经纶。行藏未可便轻议，学问先须辨得真。莫把空言来误世，要明明德去新民。大凡体立方言用，且著工夫检自身。	0
制於幷州置北都。	1
惠州副使是新差，定武端明落旧阶。尽遣秦郎晁子去，只携周易鲁论来。	0
已是人间寂寞花，解怜寂寞傍贫家。老来不得登高看，更甚残春惜岁华。	0
紫府静沈沈，松轩思别吟。水流宁有意，云泛本无心。锦洞桃花远，青山竹叶深。不因时卖药，何路更相寻。	0
江城隔水是东洲，浑似金鳌水上浮。万顷颓波分泻去，一洲千古砥中流。	0
劣知针粟大，出没似通灵。不但能膏吻，元来善隐形。	0
癸未，上以旱故，減膳徹樂，出宮女，縱鷹隼， 隼，聳尹翻。 止營繕，命中書侍郞同平章事盧商與御史中丞封敖疏理京城繫囚。大理卿馬植奏稱：盧商等務行寬宥，凡抵極法，一切免死。彼官典犯贓及故殺人，平日大赦所不免，今因疏理而原之，使貪吏無所懲畏，死者銜冤無吿，恐非所以消旱災致和氣也。昔周饑，克殷而年豐； 左傳甯莊子之言，爲討邢發也。 衞旱，   討邢而雨降。是則誅罪戮姦，式合天意，雪寃決滯，乃副聖心也。乞再加裁定。詔兩省五品以上議之。 兩省五品以上官，自給事中中書舍人以上也。	1
时维秋仲，夜寂天清。实严姊事，用答阴灵。坛壝斯设，黍稷惟馨。云车来下，庶歆厥诚。	0
丙午，燕主盛封弟淵爲章武公，虔爲博陵公，子定爲遼西公。	1
还是归来，依前问渡。好风引到经行处。几声啼鸟又催耕，草长柳暗春将暮。潦倒无成，疏慵有素。且陪野老酬天数。多情惟有面前山，不随潮水来还去。	0
诸生多晚出，一老独高年。月照遗经匣，云生破衲褰。苔深埋屐齿，屋老带松烟。何日尘氛断，从师此话禅。	0
断崖初未有人踪，只合先生著此中。汉室也无一抔土，钓台今是几春风。	0
春，正月，合浦交趾烏滸蠻反， 滸，呼古翻。 招引九眞日南民攻沒郡縣。	1
隋主以長安倉廩尙虛，是歲，詔西自蒲陝，東至衞汴， 河東郡，蒲州。恆農郡，陝州。汲郡，衞州。陳留郡，汴州。陜，式冉翻。汴，皮變翻。 水次十三州，募丁運米。 華陝穀洛管汴汾晉蒲絳懷衞相，凡十三州。 又於衞州置黎陽倉，陝州置常平倉，華州置廣通倉， 五代志：京兆郡鄭縣，後魏置東雍州，幷華山郡，西魏改曰華州。華，戶化翻。 轉相灌輸。 輸，平聲。 漕關東及汾晉之粟以給長安。 水運曰漕。關東，自函谷關以東州郡。五代志：文城郡，東魏置南汾州，後周改爲汾州。晉州臨汾郡，舊平陽郡也。漕，在到翻。	1
紫绶白髭须，同年二老夫。论心共牢落，见面且欢娱。酒好携来否，诗多记得无。应须为春草，五马少踟蹰。	0
酴醾开已残，窗户尚轻寒。往事多因拙，清尊强自宽。对妻怜病久，顾影易心酸。更展渊明集，从头子细看。	0
冬至长于岁。	0
君看海棠格，群花品讵同。娇娆情自富，萧散艳非穷。茜縠班吴苑，新罗碎蜀宫。锦窠杯里影，绣段隙前烘。心乱香无数，茎柔动满丛。意分巫峡雨，腰系汉台风。盛若霞藏日，鲜于血洒空。高低千点赤，深浅半开红。妆指朱才布，膏唇檀更融。色娇无可压，体瘦不成丰。枝重轻浮外，苞疏密间中。难胜蜂不定，易入蝶能通。杜甫句何略，薛能诗未工。	0
琉璃虚空甚圆满，紫磨山川更新铸。	0
镜中雪鬓数茎新，归作田间负耒民。仕五十年难讳老，封三百户敢嫌贫。诸无物实师庞蕴，万苦非真试子春。到得邢杨遭勘辨，始知铁汉是全人。	0
雪残宫瓦欲生烟，已觉风光变旧年。应自东皇报春后，又扶君德进忠贤。	0
剑阁横云峻，銮舆出狩回。翠屏千仞合，丹嶂五丁开。灌木萦旗转，仙云拂马来。乘时方在德，嗟尔勒铭才。	0
六月，丁丑，魏皇孫濬生，大赦，改元太平眞君，取寇謙之神書云輔佐北方太平眞君故也。 寇謙之神書見一百十九卷營陽王景平元年。	1
戊午，皇子辯卽皇帝位，年十四。 考異曰：帝紀云年十七，張璠漢紀曰帝年十四，今從之。 尊皇后曰皇太后。太后臨朝。 朝，直遙翻；下同。 赦天下，改元爲光熹。封皇弟協爲勃海王。協年九歲。以後將軍袁隗爲太傅，與大將軍何進參錄尙書事。	1
屠肆监门一贱微，信陵交结国人非。当时不是二君计，匹马那能解赵围。	0
有客百愁侵，求鱼正在今。广川何渺漫，高岸几登临。风水宁相阻，烟霞岂惮深。不应同逐鹿，讵肯比从禽。结网非无力，忘筌自有心。永存芳饵在，伫立思沈沈。	0
竹如翡翠侵帘影，苔学琉璃布地纹。高卧更无如此乐，远游何必爱他云。闲听谢朓吟为政，静看萧何坐致君。只恐老身衰朽速，他年不得颂鸿勋。	0
哀郢那能拾穗歌，卧陶谁复杖藜过。白头老我已如此，青眼看君馀几何。风雨夜吟蛩满砌，云山寒影雁横坡。暮年亲友临分苦，小酌村醪借脸酡。	0
壶樽湛名酒，四散会朋交。黄菊虽未开，翠木亦已凋。驾言彼墟矣，佳处聊登高。山晴敛将夕，宇净豁层霄。迨我色笑同，息尔筋力劳。人情旱欲濡，来苏慰乾焦。傥然随运往，冥契彭泽陶。有花即重九，何必须今朝。	0
白首还乡铁铸关，云泥不复计飞蟠。原田高下雨三日，庵屋中分云半间。麻麦芃芃回秀色，茅柴薄薄暂酡颜。若非铃閤诗筒至，身在华胥的未还。	0
燕台多事每开颜，相许论交淡薄间。饮兴共怜芳草岸，吟情同爱夕阳山。露浓小径蛩声咽，月冷空庭竹影闲。何事此时攀忆甚，与君俱是别乡关。	0
聶崇岐標點王崇武覆校	1
微吟水部诗，欲续广平赋。须是铁心人，方识花妙处。	0
山亦怀恩地，高禽尽下飞。吏穿霞片望，僧埽月棱归。省拜墀烟近，林居玉漏微。曾令驻锡话，聊用慰攀依。	0
日日郊亭启竹扉，论桑劝穑是常机。山城要得牛羊下，方与农人分背归。	0
新月光寒昨夜霜。三年不一奉瑶觞。朱颜大药知能驻，白日仙家岂计长。枫渐赤，橘初黄。五湖烟水动归航。且倾寿酒歌难老，便见除书出未央。	0
万里鹏才息，千年鹤近归。光荣人所羡，閒乐意终违。碧海沉佳气，空山送落晖。翟公生死冢，雨泪独沾衣。	0
蚤年独出弃繻关，肯作辕驹老故山。澒洞烟尘尝解难，从容矢石敢投艰。尚馀长短苏张术，不值风云楚汉间。还想湖湘对床酌，泪滂原草不胜斑。	0
新篁依约佩初摇。老石润山腰。逸人未必犹酣酒，正溪头、风雨潇潇。砺齿犹随市隐，虚心肯受春招。从教三径入渔樵。对此觉尘消。娟枝冷叶无多子，伴明窗、书卷诗瓢。清过炎天梅蕊，淡欺雪里芭蕉。	0
甲午，大赦。	1
望幸三秋暮，登高九日初。朱旗巡汉苑，翠帟俯秦墟。宠极萸房遍，恩深菊酎馀。承欢何以荅，万亿奉宸居。	0
灵珠产无种，彩云出无根。亦如彼姝子，生此遐陋村。至丽物难掩，遽选入君门。独美众所嫉，终弃出塞垣。唯此希代色，岂无一顾恩。事排势须去，不得由至尊。白黑既可变，丹青何足论。竟埋代北骨，不返巴东魂。惨澹晚云水，依稀旧乡园。妍姿化已久，但有村名存。村中有遗老，指点为我言。不敢往者戒，恐贻来者冤。至今村女面，烧灼成瘢痕。	0
学兼文武在吾曹，别后应看虎豹韬。欲问庙堂谁镇抚，尚传边塞敢惊骚。旌旗急引飞黄下，烽火遥连太白高。闻说荆人亦憔悴，家家还愿献春醪。	0
戊辰，武行友至晉陽。	1
中禁仙池越凤凰，池边词客紫薇郎。既能作颂雄风起，何不时吹兰蕙香。	0
九月，壬辰，築上林苑於玄武湖北。 文帝元嘉二十二年，築北隄，立玄武湖於樂游苑北。	1
可怜林下鹤，独肯伴先生。犹有冲天志，君听叫月声。	0
冷艳天然白，寒香分外清。稍惊春色早，又唤客愁生。待索巡檐笑，嫌闻出塞声。园林多少树，见尔眼偏明。	0
还笏去矣休矣，加璧其然岂然。人间有痴顽老，天上无愚懵仙。	0
不容天上妖蟆食，却许山中狡兔眠。两日见岩成二绝，丫头不老月长圆。	0
丙子，魏主珪遣建義將軍庾眞越騎校尉奚斤擊庫狄宥連侯莫陳三部，皆破之， 其後庫狄侯莫陳二姓皆貴顯，而宥連之種微矣。 追奔至大峨谷，置戍而還。 還，從宣翻，又如字。	1
潇湘十亩弄柔猗，独染啼斑事已奇。但爱波声鸣荦确，不须蝇翅避琉璃。莫疑山路崎岖险，解脱绳桥性命危。惭愧平生竹上座，得相随处每相持。	0
魏揚州小峴戍主党法宗 党，底朗翻，姓也。杜佑通典德浪翻。峴，戶典翻；下同。 襲大峴戍，破之，虜龍驤將軍邾菩薩。 驤，思將翻。菩，薄乎翻。薩，桑葛翻。	1
砌台春暖映垂杨，皇子皇孙戏艳阳。半騃半骄花里闹，真珠线断紫罗囊。	0
一水长流出涧溪，众山绵密与云齐。武陵桥上观春色，自笑刘郎去路迷。	0
偶因携酒寻村客，聊复回车访薜萝。且值雪寒相慰问，不妨春暖更经过。翁居山下年空老，我得人间事校多。一种共翁头似雪，翁无衣食自如何。	0
蜀主吳主屢以書勸晉王稱帝，晉王以書示僚佐曰：昔王太師亦嘗遺先王書，勸以唐室已亡，宜自帝一方。 王太師者，以唐官呼蜀主。王建遺書事見二百六十七卷開平元年。遺，唯季翻。 先王語余云： 語，牛倨翻。 昔天子幸石門，吾發兵誅賊臣， 事見二百六十卷唐昭宗乾寧二年。 當是之時，威振天下， 振，動也。 吾若挾天子據關中，自作九錫禪文，誰能禁我！顧吾家世忠孝，立功帝室，誓死不爲耳。汝他日當務以復唐社稷爲心，愼勿效此曹所爲！言猶在耳，此議非所敢聞也。因泣。	1
两潮船上别苏台，岁历侵人鹤化胎。霜实可怜今入眼，佳人何日问重来。黄金丸逐惊飞肉，白露团凝别恨腮。重待扁舟落吾手，为君先报柳郎回。	0
市尘不碍古招提，笑踏西风暂此栖。松喜客来如解语，鸟知僧定不曾啼。问禅爪向维摩合，觅句头因领当低。恐见黄花归未得，云间何处可攀跻。	0
熹平元年壬子一七二	1
李懷光旣脅朝廷逐盧�等， 事見上卷上年。朝，直遙翻。 內不自安，遂有異志。又惡李晟獨當一面， 惡，烏路翻；下同。 恐其成功，奏請與晟合軍；詔許之。晟與懷光會于咸陽西陳濤斜，築壘未畢， 壘，魯水翻。 泚衆大至。晟謂懷光曰：賊若固守宮苑， 宮苑，謂宮城及苑城也。 或曠日持久，   未易攻取； 易，以豉翻。 今去其巢穴，敢出求戰，此天以賊賜明公，不可失也！懷光曰：軍適至，馬未秣，士未飯， 飯，扶晚翻。 豈可遽戰邪！ 邪，音耶。 晟不得已乃就壁。晟每與懷光同出軍，懷光軍士多掠人牛馬，晟軍秋豪不犯。懷光軍士惡其異己，分所獲與之，晟軍終不敢受。	1
柏叶春醅，为君亲酌玻璃盏。玉箫牙管。人意如春暖。鬓绿长留，不使韶华晚。春无限。碧桃花畔。笑看蓬莱浅。	0
吳越內都監程昭悅，多聚賓客，畜兵器， 畜，讀曰蓄。 與術士遊。吳越王弘佐欲誅之，謂水丘昭券曰：汝今夕帥甲士千人圍昭悅第。 帥，讀曰率。 昭券曰：昭悅，家臣也，有罪當顯戮，不宜夜興兵。弘佐曰：善！命內牙指揮使諸溫 諸，姓；溫，名。漢書地理志，琅邪郡有諸縣，蓋以邑爲氏也。 伺昭悅歸第，執送東府。 伺，相吏翻。 己卯，斬之。釋錢仁俊之囚。 錢仁俊之囚見上卷開運二年。	1
油幢并入虎旗开，锦橐从天凤诏来。星应魏师新鼓角，地嫌梁苑旧池台。日晖红旆分如电，人拥青门动若雷。伊洛镜清回首处，是非纷杂任尘埃。	0
受命恤人隐，兹游久未遑。鸣驺响幽涧，前旌耀崇冈。青冥台砌寒，绿褥草木香。填壑跻花界，叠石构云房。经制随岩转，缭绕岂定方。新泉泄阴壁，高萝荫绿塘。攀林一栖止，饮水得清凉。物累诚可遣，疲氓终未忘。还归坐郡阁，但见山苍苍。	0
侨版农廛陋，飞灰岁琯周。危疴负薪困，生事播精求。雨露遗幽谷，乾坤占一丘。惟馀道边树，独为报春游。	0
木落天寒山气沈，年华客意共萧森。偶于佳处发深省，其实宦游非本心。红日坐移钟阁影，白云闲度石楼阴。还家莫话神仙事，老不宽人雪满簪。	0
汝叔做尽死模样，雪里出来无意况。赖有当年花一篮，至今推与闲和尚。	0
諸葛亮廢廖立爲民，徙之汶山。 頁二二九九	1
红苞绿叶共低昂，满眼寒波映碧光。应是西风拘管得，是人须与一襟香。	0
儒有轻王侯，脱略当世务。本家蓝田下，非为渔弋故。无何困躬耕，且欲驰永路。幽居与君近，出谷同所骛。昨日辞石门，五年变秋露。云龙未相感，干谒亦已屡。子为黄绶羁，余忝蓬山顾。京门望西岳，百里见郊树。飞雨祠上来，霭然关中暮。驱车郑城宿，秉烛论往素。山月出华阴，开此河渚雾。清光比故人，豁达展心晤。冯公尚戢翼，元子仍局步。拂衣易为高，沦迹难有趣。张范善终始，吾等岂不慕。罢酒当凉风，屈伸备冥数。	0
方丈萧萧落叶中，暮天深巷起悲风。流年不尽人自老，外事无端心已空。家近小山当海畔，身留环卫荫墙东。遥闻相访频逢雪，一醉寒宵谁与同。	0
史炤釋文曰：渭州有馬監。余按唐之盛也，秦蘭河渭涇原岐豳寧慶鄜坊延夏及河曲之地，凡監四十有一，豈特渭州有馬監哉！時太子所閱者，平涼之監牧。平涼，原州；非渭州也。	1
侯景納上女溧陽公主，甚愛之。 溧，音栗。 三月，甲申，景請上禊宴於樂遊苑， 禊宴，因祓禊而開宴。禊，胡計翻。樂遊苑，在玄武湖南。 帳飮三日。上還宮，景與公主共據御牀，南面並坐，羣臣文武列坐侍宴。	1
因乱与君别，相逢悲且惊。开襟魂自慰，拭泪眼空明。故国已无业，旧交多不生。如何又分袂，难话别离情。	0
东坡无地顿危身，天赐黎山活逐臣。万里鲸波隔希奭，千年桂酒吊灵均。精忠塞得乾坤破，日月伴渠文字新。祇个短檐高屋帽，青莲未是谪仙人。	0
长安车马道，高槐结浮阴。下有名利人，一人千万心。黄鹄多远势，沧溟无近浔。怡怡静退姿，泠泠思归吟。菱唱忽生听，芸书回望深。清风散言笑，馀花缀衣襟。独恨鱼鸟别，一飞将一沈。	0
春，正月，辛丑朔，熒惑犯紫微。 紫微，卽紫宮也。 漢太史令宣于脩之， 考異曰：晉春秋作鮮于脩之。今從載記十六國春秋。余按姓氏諸書，有鮮于而無宣于。 言於漢主淵曰：不出三年，必克洛陽。蒲子崎嶇，難以久安； 崎，丘奇翻。嶇，丘于翻。 平陽氣象方昌，請徙都之。淵從之。大赦，改元河瑞。 時汾水得玉璽，淵因改元河瑞。	1
秦州流民鄧定訇氐等據成固， 楊正衡曰：訇，呼宏翻；余謂訇姓，氐名。 寇掠漢中，梁州刺史張殷遣巴西太守張燕討之。鄧定等飢窘，詐降於燕，且賂之，燕爲之緩師。 窘，渠隕翻。降，戶江翻。爲，于僞翻。 定密遣訇氐求救於成，成主雄遣太尉離司徒雲司空璜將兵二萬救定，與燕戰，   大破之，張殷及漢中太守杜孟治棄城走。積十餘日，離等引還，盡徙漢中民於蜀。漢中人句方白落帥吏民還守南鄭。 句，古侯翻，姓也。梁州刺史漢中太守俱治南鄭。杜佑曰：漢漢中郡故城，在唐梁州南鄭縣東北。	1
秦淮接长江，活活流不已。高亭出城角，四面尽湍水。山川孤云飞，槛阁清风起。望远何所思，故人在千里。	0
到处闻人乞篆踪，学来年久有深功。墨池阔类湘江水，笔冢高齐太华峰。金锡罢飞新解虎，铁盂收掌旧降龙。知师吟恋烟村景，不肯回头望九重。	0
晉王疽發於首，病篤。周德威等退屯亂柳。 亂柳在潞州屯留縣界。 晉王命其弟內外蕃漢都知兵馬使·振武節度使克寧監軍張承業大將李存璋吳珙 珙，居勇翻。 掌書記盧質立其子晉州刺史存勗爲嗣， 考異曰：五代史闕文：世傳武皇臨薨，以三矢付莊宗曰：一矢討劉仁恭，汝不先下幽州，河南未可圖也。一矢擊契丹，且曰阿保機與吾把臂而盟，結爲兄弟，誓復唐家社稷，今背約附梁，汝必伐之。一矢滅朱溫。汝能成善志，死無恨矣！莊宗藏三矢于武皇廟庭。及討劉仁恭，命幕吏以少牢告廟，請一矢，盛以錦囊，使親將負之以爲前驅。凱旋之日，隨俘馘納矢于太廟。伐契丹，滅朱氏，亦如之。按薛史契丹傳：莊宗初嗣位亦遣使告哀，賂以金繒，求騎軍以救潞州。契丹答其使曰：我與先王爲兄弟，兒卽吾兒也，寧有父不助子邪！許出師，會潞平而止。廣本：劉守光爲守文所攻，屢求救於晉，晉王遣將部兵五千救之。然則於時莊宗未與契丹及守光爲仇也。此蓋後人因莊宗成功，撰此事以誇其英武耳。余按晉王實怨燕與契丹，垂沒以屬莊宗，容有此理。莊宗之告哀於阿保機與遣兵救劉守光，此兵法所謂將欲取之必固與之也，其心豈忘父之治命哉！觀後來之事可見已。 曰：此子志氣遠大，必能成吾事，爾曹善敎導之！辛卯，晉王謂存勗曰：嗣昭厄於重圍， 謂李嗣昭爲梁兵圍於潞州也。重，直龍   翻。 吾不及見矣。俟葬畢，汝與德威輩速竭力救之！又謂克寧等曰：以亞子累汝！ 累，良瑞翻。 亞子，存勗小名也。言終而卒。 年五十三。 克寧綱紀軍府，中外無敢諠譁。	1
吾亦爱吾庐，门前卖时蔬。满担风露香，选择未始无。苏子觅二顷，杨翁营一区。两者况见成，自顾惭晨晡。不妨瘦如竹，何急肥似壶。向来鍊句痴，工拙分毫铢。如今布袍下，识字村田夫。诸公信余言，相从莫踟蹰。	0
赫赫媪神，稼穑是司。方是藉敛，报本攸宜。嘉坛建祀，玉帛陈仪。明灵昭格，以介蕃釐。	0
柳丝拂拂弄东风，日色春容一样同。嫩草破烟开秀绿，小桃和露拆香红。	0
遥夜思悠悠，闻钟远梦休。乱林萤烛暗，零露竹风秋。启户云归栋，褰帘月上钩。昭明逢圣代，羁旅别沧洲。骑省潘郎思，衡闱宋玉愁。神仙惭李郭，词赋谢曹刘。松柏应无变，琼瑶不可酬。谁堪此时景，寂寞下高楼。	0
五月，丙寅，葬高帝於長陵。 班志：長陵縣，高帝置，屬左馮翊。皇甫謐曰：長陵在渭水北，去長安城三十五里。臣瓚曰：在長安北四十里。括地志：在雍州咸陽縣東三十里。漢官儀曰：古不墓祭；秦始皇起寢於墓側，漢因而不改。諸陵寢皆以晦朔二十四氣三伏社臘及四時上飯；其親陵所宮人，隨鼓漏理被枕，具盥水，陳妝具。陵旁起邑，置令丞尉奉守。	1
楚王宫中夜未央，清歌秘舞会华堂。木兰为柱桂为梁，随珠和璧烂同光。横吹乍鸣秋竹裂，繁弦初度春雨歇。九微火树垂垂灭，罗衣纷纷玉缨绝。满朝冠剑东方明，宫门未启君朝醒。秦关日夜出奇兵，武安君火照夷陵。	0
颂声歌盛旦，多黍乐丰年。近见藏高廪，遥知熟大田。在畴纷已穫，如阜隐相连。《鲁史》详而记，神仓赋且全。舂人洪蓄积，祖庙享恭虔。圣后忧农切，宜哉报自天。	0
梦魂飞过屏山曲。见依旧、如花似玉。天寒翠袖依修竹。两点春山斗绿。披衣起、闲愁万斛。正月澹、梅花照屋。重温绣被薰清馥。不管明烧画烛。	0
自怜春日客长沙，江上无人转忆家。光景却添乡思苦，檐前数片落梅花。	0
鼠辈真成误，吾墉底用穿。近诗贫有藁，旧物冷无毡。辇路沈秋柝，干掫老禁堧。故应萑苇外，薄暮不堪船。	0
水簟南舒去转虚，天檐北卸望来无。相传一万四千顷，老眼初惊见练湖。	0
雄乌无空冲，雌乌无定飞。一巢不易成，两口千柴枝。已高惧风颠，已下忧人窥。欲集更自翔，既安复重移。乌巢又生乌，复哺犹可期。鸱枭亦有巢，母死子后飞。呜呼造物者，于此竟谁尸。	0
大江已浪头白，中原未枣儿红。折北不愁春水，吠南何必秋风。	0
联屏盖障一寻方，南设钩帘北置床。侧座对敷红絮暖，仰窗分启碧纱凉。毡庐易以梅烝坏，锦幄终于草野妨。楚谷越藤真自称，每糊因得减书囊。	0
万里岐路多，一身天地窄。	0
凡有水竹处，我曹长先行。愿君借我一勺水，与君昼夜歌德声。	0
田田香叶满桥阴，镂玉仙葩照玉浔。应恐天姿太明洁，浅红微绿护芳心。	0
通鑑一百五十一	1
平生未信简斋诗，一见韩君更不疑。六月掀篷问溪雪，眼明开遍两三枝。	0
偃息铃斋度岁华，著书人尽笑聱牙。斯文自信惊天地，吾道谁知系国家。独爱杉篁寒不变，更怜江海阔无涯。因思朝市争名地，何似优游刺史衙。	0
四十羲娥落虎狼，今朝骑马入真阳。山川莫道非吾土，一见衣冠是故乡。	0
风烟渺吴蜀，云帆转辽海。丧乱纷嗷嗷，尚愧微躯在。	0
玉渊真水府，三峡跨长虹。万斛镕银泻，千檛战鼓雄。倚天危石立，透地密泉通。四海思霖雨，龙奚久在中。	0
御水泱泱绕禁闱，碧芦红蓼转相宜。玉堂金阙非人世，亦有繁华具尽时。	0
对酒心不乐，见君动行舟。回看暮帆隐，独向空江愁。晴云淡初夜，春塘深慢流。温颜风霜霁，喜气烟尘收。驰驲数千里，朝天十二楼。因之报亲爱，白发生沧洲。	0
衡茅萧索泣寒虫，独自吟诗句未工。败叶能令沟水黑，乱云不放夕阳红。半生辛苦空儒服，一岁蹉跎又朔风。不意穷乡有奇事，暮年得拜鹿门翁。	0
势压长江空八阵，吴都仙客此脩真。寒江向晚波涛急，深洞无风草木春。江上玉人应可见，洞中仙鹿已来驯。龙车凤辇非难遇，只要尘心早出尘。	0
岁晚相逢眼已明，一枝还复见高情。幽香不与江梅共，要与夫君斗独清。	0
春，二月，中書令孫資，癸巳，中書監劉放，三月，甲午，司徒衞臻各遜位，以侯就第，位特進。 鷄棲樹之言固中，而三馬食一槽矣。	1
古来贤相称高奇，虞有皋夔商傅伊。帝臣王佐见谟训，千载相望如同时。我朝公辅代间出，钟秀辰象分躔离。堂堂太尉实异禀，风质粹美和而威。仁皇始擢自藩翰，渭水兆告非熊罴。立朝早已擅风采，料敌曾不失毫釐。圣圣相承倚时栋，入登槐鼎出拥麾。司徒相继据魁轴，势压诸夏摧附枝。一言寤意尊社稷，万里奔命来戎夷。君臣一体自同德，下鄙汉相矜规随。功成治定预告老，还乡治第当西圻。十年休佚养冲气，泰宇充茂心欣嬉。二公勋德诵人口，载于彝鼎歌于诗。吾皇得相柄文武，调燮四序齐璇玑。孟轲尝称圣之任，乃曰百世人之师。固宜天畀两元老，期颐常保松筠姿。规模载在庙堂上，自使风俗淳浇漓。前年召自大名尹，对罢累请菟裘归。帝曰公今更强固，闵烦几政留清规。两加金貂百官首，再剖玉麟三水涯。洛人闻之喜且抃，如在旱岁逢云霓。朝临留府暮私第，偃息又将弥再期。今春欲作耆英会，涓日象值神俱比。谓宜饮食与宴乐，对接宾客心忘机。康宁寿富复好德，向此巨福全者稀。席间诸老尽贤杰，相得欢甚攲冠緌。饮盈百榼似尼父，歌有三乐同荣期。杯盘衍溢逮舆隶，割肉酾酒如林池。衣冠填咽两城市，车马照耀清涟漪。夜阑百炬列红烛，天寒四座添重帏。钜儒洒翰序嘉会，义薄皎日垂清晖。诸公半酣各赋咏，含毫叠纸鱼鳞差。诗成累幅灿珠玉，光艳宜若陵钩奎。歌声旖旎啸鸾凤，酒气冷冽喷酴醾。长篇立刻在金石，楷字高揭当轩墀。晋公延宾就绿野，谢傅卜宅临清溪。当时贵客亦有数，讵与今日争光辉。誊书远报邺都守，开缄摘句情融怡。答言遂起归与兴，迹虽未往心先飞。三贤事业固同道，用舍安得常情知。官尊邦国之柱石，望重士林之羽仪。退舍进用自殊致，大义当以公言推。不能则止固达识，陈力可行当有为。圣君知臣贤达节，事有轻重须从宜。宁拘经礼致为政，自有邦人歌衮衣。三台明润少微烂，光彩并照大紫微。子房辟谷方壮岁，张苍作相当厖眉。曹参置酒坐公府，晋贤高蹈来东篱。昔人出处固有意，造适自与时推移。光阴可惜且行乐，任从鷤鴂方春啼。	0
积土削为坛，险然在深竹。中惟一诗石，独坐拥寒玉。勿谓人少知，此境不容俗。	0
山木苍苍落日曛，竹竿袅袅细泉分。郡人入夜争馀沥，竖子寻源独不闻。病渴三更回白首，传声一注湿青云。曾惊陶侃胡奴异，怪尔常穿虎豹群。	0
瘦马羸童行背秦，暮鸦撩乱入残云。北风吹起寒营角，直至榆关人尽闻。	0
月礼已周，云和将变。爰献其醑，载迁其奠。明德逾隆，非馨是荐。泽沾动植，仁覃宇县。	0
世有多事人，广学诸知见。不识本真性，与道转悬远。若能明实相，岂用陈虚愿。一念了自心，开佛之知见。	0
张翰江东去，正值秋风时。天清一雁远，海阔孤帆迟。白日行欲暮，沧波杳难期。吴洲如见月，千里幸相思。	0
詔吳越王鏐大舉討淮南。鏐以節度副大使傳瓘爲諸軍都指揮使，帥戰艦五百艘，自東洲擊吳。 自常州東洲出海，復泝江而入以擊吳。帥，讀曰率；下同。艦，戶黯翻。艘，蘇遭翻。 吳遣舒州刺史彭彥章及裨將陳汾拒之。	1
双燕冲帘报禁烟，唤惊昼梦耸诗肩。晚寒政与花为地，晓雨能令水作天。桃李海棠聊病眼，清明寒食又来年。老来不办雕新句，报答风光且一篇。	0
摆脱轩裳累，此身今自由。馀生能有几，外物已无求。婺水自堪隐，稽山姑少留。千岩并万壑，春暖一遨游。	0
说到城南杜。尽风流、至今人号，去天尺五。家世联翩苍玉佩，自有文章机杼。看鸾凤、九霄轩翥。文阵堂堂新得隽，正少年、壮气虹霓吐。拈彩笔，月城去。出关相送梅千树。雪连空、马蹄特特，晓寒人度。帝里春浓花似海，催入明光奏赋。须快展、亨衢阔步。随世功名真漫浪，要平生、所学期无负。须记得，别时语。	0
廉州颜有道，性行同庄老。爱民如赤子，不杀非时草。	0
任約進寇西陽武昌。初，寧州刺史彭城徐文盛募兵數萬人討侯景，湘東王繹以爲秦州刺史， 五代志：江都郡六合縣，舊置秦郡，後齊置秦州。抑梁已置之歟？ 使將兵東下，與約遇於武昌。繹以廬陵王應爲江州刺史，以文盛爲長史行府州事，督諸將拒之。 將，卽亮翻；下同。 應，續之子也。 廬陵王續，卒於武帝太淸元年。 邵陵王綸引齊兵未至，移營馬栅，距西陽八十里， 西陽，卽今黃州黃岡縣，古之邾城也。 任約聞之，遣儀同叱羅子通等將鐵騎二百襲之， 叱羅，虜複姓。騎，奇寄翻。 綸不爲備，策馬亡走。時湘東王繹亦與齊連和，故齊人觀望，不助綸。定州刺史田祖龍迎綸，   綸以祖龍爲繹所厚，懼爲所執，復歸齊昌。 復，扶又翻。 行至汝南，魏所署汝南城主李素，綸之故吏也，開城納之， 魏收志：郢州有汝南郡，治上蔡縣。五代志：竟陵郡舊置郢州，所領有漢東縣，舊曰上蔡。則汝南城卽漢東縣城也。又按姚思廉梁書：汝南治安陸重城。宋白曰：晉汝南郡人流寓夏口，因僑立汝南郡汝南縣於潼口。荆湘記云：金水北岸有汝南舊城是也。 任約遂據西陽武昌。 考異曰：梁帝紀在十一月。今從太淸紀。	1
二年戊辰九○八	1
王雄至東梁州，黃衆寶帥衆降。 黃衆寶反見上卷上年。 太師泰赦之，遷其豪帥於雍州。 帥，所類翻。雍，於用翻。	1
灵帅与谁善，得君宾幕中。从容应尽礼，赞画致元功。连塞云长惨，才秋树半空。相如偏自惬，掌记复乘骢。	0
豁然悟空，了然见性。凝然不动，寂然无思。	0
欢盈万屋。声杂当庭竹。腾宝篆，辉银烛。东君将到处，祗隔邮亭宿。谁知道，此时诞个人如玉。红叶题宫墨。流入人间曲。天香在，犹芬馥。满斟眉寿醑，共劝千龄福。情未足，来朝更把酴酥祝。	0
云雨朝朝峡里兴，可能无复梦中情。巫娥若问谁为赋，敢乞君王道宋生。	0
盧芳自昌平還，內自疑懼，遂復反， 復，扶又翻。 與閔堪相攻連月。匈奴遣數百騎迎芳出塞。芳留匈奴中十餘年，病死。	1
曾泛黄花竹叶轻，更循篱下数繁英。主人已后荒三径，狂客从前号四明。	0
丙辰，寶盡徙薊中府庫北趣龍城。 趣，七喩翻。 魏石河頭引兵追之，戊午，及寶於夏謙澤。 石河頭時屯漁陽。夏謙澤在薊北二百餘里。 寶不欲戰，淸河王會曰：臣撫敎士卒，惟敵是求。今大駕蒙塵，人思效命，而虜敢自送，衆心忿憤。兵法曰：歸師勿遏。又曰：置之死地而後生。 孫武子之言。 今我皆得之，何患不克！若其捨去，賊必乘人，或生餘變。寶乃從之。會整陳與魏兵戰， 陳，讀曰陣。 農隆等將南來騎衝之，魏兵大敗，追奔百餘里，斬首數千級。隆又獨追數十里而還，謂故吏留臺治書陽璆曰： 留臺治書，爲留臺治書侍御史也。燕建留臺於龍城，見一百七卷   孝武太元十四年。隆時錄留臺，故璆爲故吏。璆，渠幽翻。 中山城中積兵數萬，不得展吾意，今日之捷，令人遺恨。因慷慨流涕。	1
闾里静无事，野塘春水生。好风时独立，芳草共闲行。闰月迟春候，轻阴弄晚晴。邻炊烟火动，下舍晚鸡鸣。	0
句法参同李翰林，风流依约谢宣城。放怀应喜醉三日，听曲知无误一声。箬叶露方高石室，桂枝香谱度银笙。西清东观迟归去，相就盘跚勃窣行。	0
天上星河转，人间帘幕垂。凉生枕簟泪痕滋，起解罗衣聊问、夜何其？翠贴莲蓬小，金销藕叶稀。旧时天气旧时衣，只有情怀不似、旧家时！	0
初，江州刺史臧質，自謂人才足爲一世英雄；太子劭之亂，質潛有異圖，以荆州刺史南   郡王義宣庸闇易制， 易，以豉翻。 欲外相推奉，因而覆之。質於義宣爲內兄， 臧質，武敬皇后之姪，年長於義宣，故爲內兄。 旣至江陵， 質初起兵與魯爽同詣江陵，事見上卷上年。 卽稱名拜義宣。義宣驚愕問故。質曰：事中宜然。 謂國家多事之中，宜相推奉也。 時義宣已奉帝爲主，故其計不行。及至新亭， 去年五月朔，質至新亭。 又拜江夏王義恭， 夏，戶雅翻。 曰：天下屯危，禮異常日。 屯，陟倫翻。	1
敏使其弟廣武將軍昶將兵數萬屯烏江， 沈約志：廣武將軍，晉江左置。蓋始於此時。晉置烏江縣，屬淮南郡，卽烏江亭長檥船待項羽之地以名縣。宋白曰：烏江縣，漢東城縣地，晉太康六年，始於東城界置烏江縣。昶，丑兩翻。 歷陽太守宏屯牛渚。敏弟處知顧榮等有貳心，勸敏殺之，敏不從。 考異曰：敏傳云：弟   昶勸殺榮。按晉春秋：敏臨死謂處曰：我負卿！時昶已先死。今從晉春秋。	1
庚星一点光无涯，日来飞入江东家。江东江左旧声气，叔氏得之真差事。归来瑞光凌九虚，叔氏喜亦盈眉须。家人惊起偏物色，袖中却得真英物。螟蛉须信逢蜾蠃，莫惜丁宁长类我。他年解有速肖时，会振风流旧江左。	0
癸丑，立皇弟叔儉爲安南王，叔澄爲南郡王，叔興爲沅陵王，叔韶爲岳山王，叔純爲新興王。 自湘東以下，皆以郡名疏爵，今著後人之所未能徧知者。五代志：始安郡富川縣，舊置臨賀郡。熙平郡桂陽縣，梁置陽山郡。永安郡黃岡縣，置西陽郡。巴陵郡華容縣，舊曰安南，置安南郡。沅陵縣，置沅陵郡。信安郡新興縣，梁置新興郡。岳山郡闕。郡縣志：巴陵，一名天岳山。岳山蓋卽巴陵，以封叔韶。沅，音元。	1
大化不自言，委之在英才。玄门非有闭，苦学当自开。世上百代名，莫遣寒如灰。晨鸡固自勉，男子胡为哉。胸中一片地，无使容纤埃。海鸥尚可狎，人世何嫌猜。勤慎君子职，颜闵如琼瑰。刻薄小人事，斯辈真可哀。放荡功不遂，满盈身亦灾。将心须内疚，祸福本无媒。	0
烂熳朝眠后，频伸晚起时。煖炉生火早，寒镜裹头迟。融雪煎香茗，调酥煮乳糜。慵馋还自哂，快活亦谁知。酒性温无毒，琴声淡不悲。荣公三乐外，仍弄小男儿。	0
往事悠悠添浩叹，劳生扰扰竟何能。故山岁晚不归去，高塔晴来独自登。林下听经秋苑鹿，江边扫叶夕阳僧。吟馀却起双峰念，曾看庵西瀑布冰。	0
云叶重重护雪花，玉人隐隐隔窗纱。虽然不带微酸味，免与时人置齿牙。	0
贄在翰林，爲上所親信，居艱難中，雖有宰相，大小之事，上必與贄謀之，故當時謂之內相， 相，息亮翻；下同。 上行止必與之俱。梁洋道險，嘗與贄相失，經夕不至，上驚憂涕泣，募   得贄者賞千金。久之，乃至，上喜甚，太子以下皆賀。然贄數直諫，迕上意， 數，所角翻。迕，五故翻。 盧�雖貶官， �貶官，見上卷上年。 上心庇之。贄極言�姦邪致亂，上雖貌從，心頗不悅，故劉從一姜公輔皆自下陳登用， 二人爲相見上卷上年。劉從一自吏部郞中，姜公輔自翰林學士。下陳，猶下列也。 贄恩遇雖隆，未得爲相。 爲上追仇陸贄盡言而貶贄張本。	1
弟病兄孤失所依，当时书语最堪悲。岂图乞得南州后，却恨寻芳去较迟。	0
寒空孤鸟度，落日一僧归。近寺路闻梵，出郊风满衣。步摇瓶浪起，盂戛磬声微。还坐栖禅所，荒山月照扉。	0
浪花如雪叠江风，社过高秋万恨中。明日便随江燕去，依依俱是故巢空。	0
烟雨濛濛鸡犬声，有生何处不安生。但令黄犊无人佩，布谷何劳也劝耕。	0
秦楼花发时，秦女笑相随。及到秋风日，飞来欲问谁。似厌栖寒菊，翩翩占晚阳。愁人如见此，应下泪千行。	0
万里归来云水乡，逢春得酒且彷徨。好贤谁似双松吏，使我时终一石狂。忽与高唐来鼠目，却令朱户锁梅妆。先生取瑟吾知己，安得从今不举觞。	0
垂垂生井上，游子休整冠。道旁徒自苦，青眼谁能看。	0
史炤釋文曰：睢水之口在元魏梁郡。余按水經註，睢水首受陳留蒗蕩渠，東過梁國睢陽縣南，又東過相縣故城南，又東逕彭城之靈壁東，又東逕睢陵縣故城北，又東南逕下相縣故城南，又東南流入于泗，謂之睢口。睢口不在梁郡也。	1
忠武節度使兼侍中劉知俊， 去年更同州匡國軍爲忠武軍，事見上卷。 功名浸盛，以帝猜忍日甚，內不自安；及王重師誅，知俊益懼。帝將伐河東， 河東，謂晉。 急徵知俊入朝，欲以爲河東西面行營都統；且以知俊有丹延之功，厚賜之。知俊弟右保勝指揮使知浣從帝在洛陽，密使人語知俊云： 語，牛倨翻。 入必死。又白帝，請帥弟姪往迎知俊， 帥，讀曰率。 帝許之。六月，乙未朔，知俊奏爲軍民所留，遂以同州附於岐。 考異曰：實錄：六月庚戌，知俊據本郡反，削奪官爵，興師討伐。編遺錄：六月，乙未，初奏本道軍民遮留，尋聞擒使臣及將送鳳翔。蓋編遺據奏到之日，實錄據削奪之日也。   執監軍及將佐之不從者，皆械送於岐。遣兵襲華州，逐刺史蔡敬思， 九域志：同州南至華州七十里。華，戶化翻。 以兵守潼關。潛遣人以重利啗長安諸將， 啗，徒濫翻。 執劉捍，送於岐，殺之。知俊遣使請兵於岐，亦遣使請晉人出兵攻晉絳，遺晉王書曰：不過旬日，可取兩京，復唐社稷。 遺，唯季翻。長安可以言取；梁都洛陽未易取也。	1
二年燕主寶至乙連，長上段速骨宋赤眉等作亂。 頁三四六四	1
窗外寒鸡天欲曙，香印成灰，坐起浑无绪。庭际高梧凝宿雾，卷帘双鹊惊飞去。屏上罗衣闲绣缕，一晌关情，忆遍江南路。夜夜梦魂休谩语，已知前事无情处。	0
谁撤天门虎豹扃，群妖食日上青冥。一眉不及黄昏月，万目惊看白昼星。绝响无人槌败鼓，洗光何地激沧溟。仰天凝注需阳复，寂历西风老泪零。	0
大通元年魏源子邕裴衍行至陽平漳水曲。 頁四七三二	1
临波飞阁迓层飙，溽暑狂酲此并销。客至自同仙寇御，舟归不减郑公樵。云明别岛朝虹饮，月碎前溪夜鲤跳。借问北窗馀兴否，羲皇高世一相招。	0
嵚崟才数仞，逦迤极幽致。藤萝与苔藓，蔓延相□□。青天鍊可补，沧海鞭难至。造物者何为，并此侪魑魅。	0
鲁国诸儒走月题，甘于圣学饱羹藜。不知荷筱人归后，谁似张侯为割鸡。	0
渭城寒食罢，送客归远道。乌帽背斜晖，青骊踏春草。酒醒孤烛夜，衣冷千山早。去事沈尚书，应怜词赋好。	0
燕燕承恩住远条，初能顺息度寒宵。如何不以斯术进，却使甘心慎恤胶。	0
莫言鲁国书生懦，莫把杭州刺史欺。醉客请君开眼望，绿杨风下有红旗。	0
为政心闲物自闲，朝看飞鸟暮飞还。寄书河上神明宰，羡尔城头姑射山。	0
庚戌，容管奏安南軍亂，逐都護韓約。	1
宝轮金地压人寰，独坐苍冥启玉关。北岭风烟开魏阙，南轩气象镇商山。灞陵车马垂杨里，京国城池落照间。暂放尘心游物外，六街钟鼓又催还。	0
潞府筋角劲，戴光因合成。因君怀胆气，赠我定交情。不拟闲穿叶，那能枉始生。唯调一只箭，飞入破聊城。	0
南窗背灯坐，风霰暗纷纷。寂莫深村夜，残雁雪中闻。	0
乱离无计驻生涯，又事东游惜岁华。村店酒旗沽竹叶，野桥梅雨泊芦花。雠书发迹官虽屈，负米安亲路不赊。应见使君论世旧，埽门重得向曹家。	0
水性故自清，不清或挠之。君看此廉泉，五色烂麾尼。廉者为我廉，何以此名为。有廉则有贪，有慧则有痴。谁为柳宗元，孰是吴隐之？渔父足岂洁，许由耳何淄。纷然立名字，此水了不知。毁誉有时尽，不知无尽时。朅来廉泉上，捋须看鬓眉。好在水中人，到处相娱嬉。	0
雨止夜色静，涨生江浪浮。碧云度星汉，明月照汀洲。倏忽阴晴异，苍茫意绪秋。微吟不须苦，下有未眠鸥。	0
一封奏御，九重知己，不假吹嘘送上。从今稳稳到蓬莱，三万里、没些风浪。臣年虽老，臣卿尚少，一片丹心葵向。何须远比马宾王，且做取、本朝种放。	0
雨脚如麻数日悬，家贫上漏复旁穿。天工却与人争气，赐得青苔百万钱。	0
千古风流咏白蘋。二年歌笑拥朱轮。翩翩却忆上林春。剑履便应陪北阙，裤襦那更假西人。玉堂金殿要词臣。	0
人生不满百，一别费三年。三年吾有几，弃掷理无还。长恐别离中，摧我鬓与颜。念昔喜著书，别来不成篇。细思平时乐，乃为忧所缘。吾从天下士，莫如与子欢。羡子久不出，读书虱生毡。丈夫重出处，不退要当前。西羌解仇隙，猛士忧塞壖。庙谟虽不战，虏意久欺天。山西良家子，锦缘貂裘鲜。千金买战马，百宝妆刀镮。何时逐汝去，与虏试周旋。	0
詔曰：南武侯織，亦粤之世也，立以爲南海王。 文穎曰：高祖五年，以象郡桂林南海長沙立吳芮爲長沙王。象郡桂林南海屬尉佗；佗未降，遙奪以封芮耳。後佗降漢，十一年，更立佗爲南越王。自此王三郡，芮惟得長沙桂陽耳。今封織南海王，復遙奪佗一郡，織未得王之。	1
冬，十月，戊辰，進陳公爵爲王。辛未，梁敬帝禪位于陳。 梁天監元年受禪，四主，五十六年而亡。	1
靖节非沉湎，行藏岂漫游。几多经济具，可付醉吟休。志在存周鼎，悲能学楚囚。流风千载想，我欲赋登楼。	0
官閒吏归早，岁晏寒欲盛。槐稀庭日多，鸟下人语静。幽花破寒色，过雁惊秋听。酒贱莫厌沽，北风行欲劲。	0
无日无时不念归，此心宜有鬼神知。如今已作终焉计，寄语山灵莫勒移。	0
片帆飞入峡云深，带雨兼风动楚吟。何似玉堂裁诏罢，月斜鳷鹊漏沈沈。	0
匈奴烏桓聞張奐至，皆相率還降， 降，戶江翻。 凡二十萬口；奐但誅其首惡，餘皆慰納之，唯鮮卑出塞去。朝廷患檀石槐不能制，遣使持印綬封爲王，欲與和親。檀石槐不肯受，而寇抄滋甚； 抄，楚交翻。 自分其地爲三部：從右北平以東至遼東，接夫餘濊貊二十餘邑，爲東部； 夫，音扶。濊，音穢。貊，莫百翻。 從右北平以西，至上谷十餘邑，爲中部；從上谷以西至敦煌烏孫二十餘邑，爲西部：各置大人領之。 觀此，則夷狄亦有邑居矣。檀石槐蓋盡有匈奴故地。敦，徒門翻。	1
万水归阴，故潮信、盈虚因月。偏只到、凉秋半破，斗成双绝。有物揩磨金镜净，何人拿攫银河决。想子胥、今夜见嫦娥，沈冤雪。光直下，蛟龙穴。声直上，蟾蜍窟。对望中天地，洞然如刷。激气已能驱粉黛，举杯便可吞吴越。待明朝、说似与儿曹，心应折。	0
海南一片水云天，望眼生花已十年。忽一二时回首处，西风夕照咽悲蝉。	0
遭乱发尽白，转衰病相婴。沈绵盗贼际，狼狈江汉行。叹时药力薄，为客羸瘵成。吾人诗家秀，博采世上名。粲粲元道州，前圣畏后生。观呼舂陵作，歘见俊哲情。复览贼退篇，结也实国桢。贾谊昔流恸，匡衡常引经。道州忧黎庶，词气浩纵横。两章对秋月，一字偕华星。至君唐虞际，纯朴忆大庭。何时降玺书，用尔为丹青。狱讼永衰息，岂唯偃甲兵。悽恻念诛求，薄敛近休明。乃知正人意，不苟飞长缨。凉飙振南岳，之子宠若惊。色阻金印大，兴含沧浪清。我多长卿病，日夕思朝廷。肺枯渴太甚，漂泊公孙城。呼儿具纸笔，隐几临轩楹。作诗呻吟内，黑澹字攲倾。感彼危苦词，庶几知者听。	0
躞蹀水穷处，鸡犬非人间。褰裳不用涉，迤逦逃秦山。	0
决决涌岩穴，溅溅出洞门。向东应入海，从此不归源。似叶飘辞树，如云断别根。吾身亦如此，何日返乡园。	0
一个小园儿，两三亩地。花竹随宜旋装缀。槿篱茅舍，便有山家风味。等闲池上饮，林间醉。都为自家，胸中无事。风景争来趁游戏。称心如意。剩活人间几岁。洞天谁道在，尘寰外。	0
庚辰，立皇子寶義爲晉安王，寶玄爲江夏王， 夏，戶雅翻。 寶源爲廬陵王，寶寅爲建安王，寶融爲隨郡王，寶攸爲南平王。	1
宝楼斜倚阙西天，北转楼阴压素涟。白雪久残梁复道，黄头閒守汉楼船。尘轻未损朝来雾，树暖才容腊外烟。弭节不妨饶怅恋，待歌鱼藻记他年。	0
神策都虞候劉希暹，都知兵馬使王駕鶴，皆有寵於朝恩；希暹說朝恩於北軍置獄， 左右神策軍，左右羽林軍，左右龍武軍，皆謂之北軍。說，式芮翻。相，息亮翻。暹，息廉翻。 使坊市惡少年羅吿富室，誣以罪惡，捕繫地牢，訊掠取服， 少，詩照翻。掠，音亮。 籍沒其家貲入軍，幷分賞吿捕者；地在禁密，人莫敢言。朝恩每奏事，以必允爲期；朝廷政事有不豫者，輒怒曰：天下事有不由我者邪！ 朝，直遙翻。邪，音耶。 上聞之，由是不懌。	1
篷窗恰受夕阳明，杨柳梨花半月程。老去不知寒食近，一篙烟水载春行。	0
衲子谁为盖代豪，生憎污俗紫方袍。何须鉴水能知止，未必归云可拟高。虎穴等閒休探手，龙泉取次莫吹毛。君知五祖堂中老，妙处何曾挂一毫。	0
展骥旌时杰，谈鸡美代贤。暂离仙掖务，追送近郊筵。地惨金商节，人康璧假田。从来昆友事，咸以佩刀传。	0
納言史務滋與來俊臣同鞫劉行感獄，俊臣奏務滋與行感親密，意欲寢其反狀。太后命俊臣幷推之。 章：十二行本之下有庚子二字；乙十一行本同；張校同，云無註本亦無。 務滋恐懼自殺。	1
古原南北旧萧疏，高木风多小雪馀。半夜病吟人寝后，百年闲事酒醒初。频招兄弟同佳节，已有兵戈隔远书。肥马王孙定相笑，不知岐路厌樵渔。	0
润色鸿业寄贤才，叨居右弼愧盐梅。运筹帷幄荷时来，职掌图籍滥蓬莱。两司谬忝谢钟裴，礼乐铨管效涓埃。陈师振旅清九垓，欣承顾问侍天杯。衔恩献寿柏梁台，黄缣青简奉康哉。鲰生侍从忝王枚，右掖司言实不才。宗伯秩礼天地开，帝歌难续仰昭回。微臣捧日变寒灰，远惭班左愧游陪。	0
甲辰，魏以太尉東陽王丕爲太傅錄尙書事，留守平城。 守，手又翻。	1
呜呜吹角贰师营，落日身闲笑傲行。尽觉文章尊万事，却嫌官职剩双旌。终休未拟降低屈，忽遇还须致太平。频上水楼谁会我，泗滨浮磬是同声。	0
青鹓如跂万椽匀，地接璇流隔世尘。三后在天歌下武，一人膺福见君陈。珠旒漆漆怀濡露，玉案年年侍荐新。庑下丹青从臣列，左趋萧丙右甘辛。	0
惆怅黎阳客，飘流浙水滨。定忘空腹恨，知是赤心人。	0
昨日人回问塞垣，阵前多有未招魂。营司不许分明哭，寒月家家照泪痕。	0
牛头天际碧凝岚，王导无稽亦妄谈。若指远山为上阙，长安应合指终南。	0
强拈茶碗对梅花，应是花神笑我多。更取香醪拚一醉，不禁风味恼人何。	0
日出眠未起，屋头闻早莺。忽如上林晓，万年枝上鸣。忆为近臣时，秉笔直承明。春深视草暇，旦暮闻此声。今闻在何处，寂莫浔阳城。鸟声信如一，分别在人情。不作天涯意，岂殊禁中听。	0
聊把芳尊，殷勤劝、斜阳休坠。吾老矣，难从仙客，采丹丘李。且趁风光一百五，园林尚有残红缀。更忉忉、百舌对般春，声能美。鸾钗绊，游丝细。鸳袖惹，香尘腻。想吴姬越女，踏青才尔。争似江南樗枥社，俚歌声拂行云里。又枝头、梅子正酸时，莺知未。	0
沙雨初乾巾褐轻，独披衰蔓步高城。天晴海上峰峦出，野暗人家灯火明。归鸟各寻芳树去，夕阳微照远村耕。登楼已恨荆州远，况复安仁白发生。	0
沈攸之之自彭城還也，留長水校尉王玄載守下邳， 校，戶敎翻。 積射將軍沈韶守宿豫，睢陵淮陽皆留兵戍之。玄載，玄謨之從弟也。 王玄謨以功名著於太祖世祖二朝。從，才用翻。 時東平太守申纂守無鹽，幽州刺史劉休賓守梁鄒， 梁鄒縣，漢屬濟南郡。 幷州刺史淸河房崇吉守升城， 魏收志：東太原郡太原縣治升城，其地在唐濟州長淸縣界。 輔國將軍淸河張讜守團城， 水經註：琅邪郡東莞縣，春秋之鄆邑，今有鄆亭在團城東北四十里。 及兗州刺史王整蘭陵太守桓忻 沈約志：蘭陵太守治昌慮，漢舊縣也。 肥城糜溝垣苗等戍皆不附於魏。 肥城縣，前漢屬泰山郡，後漢屬濟北郡，晉罷，宋復置濟北郡於肥城。魏收志：糜溝垣苗二城亦在東太原郡大原縣界。又據水經註：濟水自平陰城西東北流，逕垣苗城西。宋武帝西征長安，令垣苗鎭此，故俗以爲稱。濟水又東北過盧縣北。賢曰：肥城縣故城，在今濟州平陰縣東南。則此三戍皆在漢太山郡盧縣及肥城縣界，至後漢和帝永安二年，始分太山爲濟北郡。 休賓，乘民之兄子也。 劉乘民見上卷上年。	1
野哉汉阴叟，好古遂忘机。抱瓮诚亦勤，守朴全道微。子贡初不达，听言识其非。已为风波人，恍惘失所依。	0
池亭何处占清晖，只在晖江更向西。山上白云如有雪，水中明月似无泥。郊原不改春来秀，径路终忧客到迷。沈约东阳曾入咏，使君才调好留题。	0
双鱼迢递到江滨，伤感南陵旧主人。万里朝台劳寄梦，十年侯国阻趋尘。寻知乱后尝辞禄，共喜闲来得养神。时见齐山敬亭客，不堪戎马战征频。	0
病绪蹇骚骚，弥旬旷坐曹。缘忧初得损，非巧亦成劳。计月销双臂，惊年变二毛。隙尘间日满，铛药晬时熬。顾此逢熙盛，纷吾异俊髦。滥趋华雉省，清舐翠螭毫。数米仍能饱，抢榆不顾高。聊寻秘方枕，更缮养生刀。夕穗含风月，秋禽企露皋。比来差胜晤，有意伴持螯。	0
翻来覆去几枰棋，靖国崇宁各一时。前日雕笼栖宿者，等闲飞过蔡家池。	0
我年二十无朋俦，当时四海一子由。君来扣门如有求，颀然鹤骨清而修。醉翁遣我从子游，翁如退之蹈轲丘。尚欲放子出一头，酒醒梦断四十秋。病鹤不病骨愈虬，惟有我颜老可羞。醉翁宾客散九州，几人白发还相收。我如怀祖拙自谋，正作尚书已过优。君求会稽实良筹，往看万壑争交流。	0
群驺布路歆，瘦马解鞍回。雨阕虫声乐，秋深菊意催。图书纷自适，僚友邈谁陪。何以消寒夜，残醪不满杯。	0
一阵狂风吹彩云，猩红万点落缤纷。人间无处堪翻诉，说向天公似不闻。	0
颇怪涪翁错下言，水仙许入弟兄间。恨无好语供题品，花定嗔人颓玉山。	0
魏太師泰去丞相大行臺， 去，羌呂翻。 爲都督中外諸軍事。	1
安排唐祚革强吴，尽是先生作计谟。一个孩儿?不得，让皇百口合何如。	0
中郎有女能传业，颜色如花命如叶。命如叶薄将奈何，一生抱恨常咨嗟。良人持戟明光里，所慕灵妃媲箫史。空房寂寞施穗帷，弃我不待白头时。	0
赫日方正中，忽见第二月。老木盘硬枝，扶疏真桂叶。烟云成显晦，弦望靡盈阙。初无大小馀，可以历没灭。但能照行人，千古此山侧。却笑天上轮，昼夜不停辙。	0
僧堂拂拭旧时尘，莺老花残五换春。四海干戈如鼎沸，山中犹有太平人。	0
春，正月，上朝諸侯王于甘泉宮。二月，行幸盩厔五柞宮。 班志，盩厔縣屬扶風。山曲曰盩，水曲曰厔。師古曰：盩，張流翻。厔，竹乙翻。張晏曰：五柞宮有五柞樹，因名。水經註：五柞宮在長楊宮東北八里。柞，卽各翻。	1
鄴王羅紹威得風痹病， 痹，必至翻。 上表稱：魏故大鎭，多外兵，願得有功重臣鎭之，臣乞   骸骨歸第。帝聞之，撫案動容。 撫案動容，非矜羅紹威之病也。魏博大鎭，世襲者百五十年，一旦委鎭請代，出於意料之表，喜溢于中，不知手之撫容之動也。 己亥，以其子周翰爲天雄節度副使，知府事。謂使者曰：亟歸語而主： 亟，紀力翻，急也。語，牛倨翻。而，汝也。 爲我強飯！ 爲，于僞翻。強，其兩翻。飯，扶晚翻。 如有不可諱， 謂死也。 當世世貴爾子孫以相報也。今使周翰領軍府，尙冀爾復愈耳。 考異曰：梁功臣列傳：朝廷自開創，有大事皆降使咨訪。紹威有謀慮，亦馳簡獻替。或中途相遇，意互合者十得五六。太祖嘆曰：竭忠力一人而已。又曰：子三人：長廷規，司農卿，尙安陽公主，又尙金華公主，早卒；次周翰，起復雲麾將軍，充天雄節度留後，尋檢校司徒，正授魏博節度使，亦早卒；次曰周敬。薛史亦同。實錄：己亥，以司門郞中羅廷規充魏博節度副使，知府事，仍改名周翰。時鄴王紹威病日甚，慮以後事，故奏請焉。莊宗列傳：紹威卒，溫以其子周翰嗣政。莊宗實錄：紹威厚率重斂，傾府藏以奉溫，小有違忤，溫卽遣人詬辱。紹威方懷愧恥，悔自弱之謀，乃潛收兵市馬，陰有覆溫之志，而賂溫益厚。溫怪其曲事，慮蓄奸謀而莫之察，乃賜紹威妓妾數人，皆承嬖愛，未半歲，溫卻召還，以此得其陰事。內相矛楯。薛史又云：開平四年夏，詔金華公主出家爲尼，居於宋州玄靜寺。蓋太祖推恩於羅氏，令終其婦節也。唐餘錄歐陽史皆同，惟唐莊宗實錄獨異。按均帝時趙巖等言羅紹威前恭後倨，太祖每深含怒，似與此言合。然梁祖若聞紹威有陰謀，必不使周翰更居魏。疑後唐史以紹威與梁最親，疾之，而載此傳聞之語。今從衆書。廷規更名周翰，亦恐實錄之誤。	1
岭南万里归来客，颍上六年多病身。未死谁言犹有命，长闲岂复更尤人。眼看世事知难了，手注遗编近一新。点检平生无几恨，浊醪初熟正逢春。	0
浪阔波澄秋气凉，沈沈水殿夜初长。自怜休退五湖客，何幸追陪百谷王。香袅碧云飘几席，觥飞白玉艳椒浆。酒酣独泛扁舟去，笑入琴高不死乡。珠光龙耀火烔烔，夜接朝云宴渚宫。凤管清吹凄极浦，朱弦间奏冷秋空。论心幸遇同归友，揣分惭无辅佐功。云雨各飞真境后，不堪波上起悲风。	0
沥恳囊封避政均，天恩从欲宠孤臣。回瞻始愧功名地，池有祥鹓阁有麟。	0
荆门不堪别，况乃潇湘秋。何处遥望君，江边明月楼。	0
星野涵辉，云峰环翠。南园迎腊开梅蕊。瑶台仙子笑相逢，金钗行里拼沈醉。照乘骊珠，出闲天骥。相随寿母多年纪。春风侍宴宝花楼，五枝七叶都荣贵。	0
使旌驱近郭，民宴列芳池。泄泄春台上，沈沈暮海涯。鸿惊人宛转，电激骑追随。此会经年至，须防日似驰。	0
秋，七月，公主適薛氏，自興安門南至宣陽坊西，燎炬相屬， 自興安門而南，歷三坊至宣陽坊，萬年縣治在焉。屬，之欲翻。 夾路槐木多死。紹兄顗以公主寵盛，深憂之， 顗，魚豈翻。 以問族祖戶部郞中克構， 唐戶部郞，掌分理戶口井田之事，凡天下十道，任土所出，爲貢賦之差。 克構曰：帝甥尙主，國家故事，苟以恭愼行之，亦何傷！然諺曰：娶婦得公主，無事取官府。不得不爲之懼也。	1
鸿飞九天上，人在平地望。尘土与青云，其间能几丈。	0
池阳今日似渔阳，大变凶年作小康。江路静来通客货，郡城安后绝戎装。分开野色收新麦，惊断莺声摘嫩桑。纵有逋民归未得，远闻仁政旋还乡。	0
賀訥弟染干以珪得衆心，忌之，使其黨侯引七突 嚴：七改乙；下同。 殺珪；代人尉古眞知之，以吿珪，侯引七突不敢發。 侯引七突，官氏志無此氏。志云：諸姓年世稍久，互以改易，興衰存滅，間有之；今舉其可知者，則其不可知而不舉者亦有之矣。西方尉遲氏，後改爲尉氏。尉，讀如鬱。 染干疑古眞泄其謀，執而訊之， 訊，鞠問也。 以兩車輪 章：十二行本輪作軸；乙十一行本同；孔本同；張校同。 夾其頭，傷一目，不伏，乃免之。染干遂舉兵圍珪，賀氏出，謂染干曰：汝等欲於何置我，而殺吾子乎！染干慙而去。 史言賀訥兄弟不能舉部以奉拓跋珪，爲珪攻賀蘭部張本。夫以珪備嘗險阻艱難以成大業，而卒斃於賀蘭氏，豈天道邪！	1
後學天台 胡三省 音註	1
壬辰，以魏元忠檢校幷州長史，充天兵軍大總管，以備突厥。	1
黄尘工染寒士裾，造物不与相乘除。君愁尽写杜陵句，我老欲作嵇康书。何门真是万人敌，近事不闻三顾庐。端知驽马恋栈豆，水激自有溟南鱼。	0
丙子，貶山南東道節度使于琮爲普王傅分司， 普王儼，皇子也，後踐阼，是爲僖宗。 韋保衡譖之也。辛巳，貶尙書左丞李當吏部侍郞王渢 渢，房戎翻。 左散騎常侍李都翰林學士承旨兵部侍郞張裼 裼，他計翻，又先擊翻。 前中書舍人封彥卿左諫議大夫楊塾，癸未，貶工部尙書嚴祁   給事中李貺給事中張鐸左金吾大將軍李敬仲起居舍人蕭遘李瀆鄭彥特李藻，皆處之湖嶺之南， 處，昌呂翻。不詳言各人所貶之地，以其無罪，故略之也。 坐與琮厚善故也。貺，漢之子；遘，寘之子也。 李漢見二百四十五卷文宗大和九年。蕭寘見二百五十卷五年。 甲申，貶前平盧節度使于琄爲涼王府長史分司， 琄，胡犬翻。涼王侹，皇子也。 前湖南觀察使于瓌爲袁州刺史。瓌琄，皆琮之兄也。尋再貶琮韶州刺史。 隋於曲江縣置韶州，以縣北八十里韶石爲名，至京師四千九百三十二里。	1
白雨濯青山，孤云霭馀姿。溶溶荒江水，近岸生清漪。扶舆出城府，眷此幽人期。茅茨倚林麓，秀薄相参差。欣兹暂解带，虚白明朝曦。向来旅穷徼，抑郁中怀悲。相逢辄顾笑，觞酒相淋漓。春风不日去，淹留我何为。	0
初，劉禪使巴東太守襄陽羅憲將兵二千人守永安， 姓譜：羅本顓頊末胤，受封於羅國，今房州也，   爲楚所滅，子孫以爲氏。譙周巴記曰：漢獻帝初平六年，益州司馬趙韙建議分巴郡諸縣漢安以下爲永寧郡。建安六年，劉璋改永寧爲巴東郡，治魚復縣；蜀先主章武二年，改魚復曰永安。 聞成都敗，吏民驚擾，憲斬稱成都亂者一人，百姓乃定。及得禪手敕，乃帥所統臨于都亭三日。 帥，讀曰率。都亭，永安之都亭也。臨，力鴆翻。 吳聞蜀敗，起兵西上， 上，時掌翻。 外託救援，內欲襲憲。憲曰：本朝傾覆， 朝，直遙翻。 吳爲脣齒，不恤我難而背盟徼利， 難，乃旦翻。徼，一遙翻。 不義甚矣。且漢已亡，吳何得久，我寧能爲吳降虜乎！ 降，戶江翻。 保城繕甲，吿誓將士，厲以節義，莫不憤激。吳人聞鍾鄧敗，百城無主，有兼蜀之志，而巴東固守，兵不得過，乃使撫軍步協率衆而西。 協，步騭子，吳以爲撫軍將軍。 憲力弱不能禦，遣參軍楊宗突圍北出，吿急於安東將軍陳騫，又送文武印綬任子詣晉公。協攻永安，憲與戰，大破之。吳主怒，復遣鎭軍陸抗等帥衆三萬人增憲之圍。 時吳以陸抗爲鎭軍將軍，都督西陵。帥，讀曰率。	1
梦断幽禽恰转更，窥窗残月淡孤灯。孜孜读诵如吾子，指日菁莪看锡朋。	0
燕庫傉官驥入中山，與開封公詳相攻。 慕容寶遣驥助守中山，因與詳相攻。傉，奴沃翻。 詳殺驥，盡滅庫傉官氏；又殺中山尹苻謨，夷其族。中山城無定主，民恐魏兵乘之，男女結盟，人自爲戰。 使慕容農慕容隆留中山而用之，未可知也。	1
時帝於華林園爲列肆，親自沽賣；又與左右引船爲樂，夕，遊天淵池，卽龍舟而寢。 樂，音洛。魏氏作華林園天淵池於洛中。晉氏南渡，放其制，作之於建康；華林園在宮城北隅。 乙酉詰旦， 詰，去吉翻。 道濟引兵居前，羨之等繼其後，入自雲龍門；安泰等先誡宿衞，莫有禦者。帝未興，軍士進殺二侍者，傷帝指，扶出東閣，收璽綬， 璽，斯氏翻。綬，音受。 羣臣拜辭，衞送故太子宮。	1
丁亥，以李晟兼京畿渭北鄜坊丹延節度使。 鄜，音夫。	1
知訓及弟知詢皆不禮於徐知誥， 以知誥养子也。 獨季弟知諫以兄禮事之。 爲徐知諫附於知誥以奪知詢金陵張本。 知訓嘗召兄弟飮，知誥不至，知訓怒曰：乞子不欲酒，欲劍乎！又嘗與知誥飮，伏甲欲殺之，知諫躡知誥足， 躡，尼輒翻。 知誥陽起如廁，遁去，知訓以劍授左右刁彥能使追殺之；彥能馳騎及於中塗，舉劍示知誥而還，以不及吿。 還，從宣翻，又如字。還告知訓以追之不及也。余謂楊渥徐知訓之於知誥，皆知所惡者也。	1
一树梨花春向暮，雪枝残处怨风来。明朝渐校无多去，看到黄昏不欲回。	0
魏人欲令岳陽王詧發哀嗣位，詧辭，不受。丞相泰使榮權册命詧爲梁王，始建臺，置百官。 詧，字理孫，武帝之孫，昭明太子之第二子。	1
梅含柳已动，昨日起东风。惆怅心徒壮，无如鬓作翁。百年飘若水，万绪尽归空。何可宗禅客，迟回岐路中。	0
丙子，上幸鍾山，祠蔣帝廟。庚辰，上出佛牙於杜姥宅， 齊初，僧統法獻於烏纏國得佛牙，常在定林上寺，梁天監末，爲攝山慶雲寺沙門慧興保藏。慧興將終，以屬弟慧志。承聖末，慧志密送于帝。至是乃出之。 設無遮大會，帝親出闕前膜拜。 膜拜，胡禮拜也。膜，莫湖翻。	1
日暮归来弹铗歌，诗筒何处又相过。人生百岁乐时少，春色三分尘土多。愧乏丹砂修浑沌，且拚樽酒醉无何。近来江上风涛恶，还有閒鸥似我么。	0
金沙绕架卧春风，节节新条出嫩丛。一色匀排绿瓶子，忽然半缕漏深红。	0
春令有常候，清明桐始发。何此巴峡中，桐花开十月。岂伊物理变，信是土宜别。地气反寒暄，天时倒生杀。草木坚强物，所禀固难夺。风候一参差，荣枯遂乖剌。况吾北人性，不耐南方热。强羸寿夭间，安得依时节。	0
性与才俱拙，名场迹甚微。久居颜亦厚，独立事多非。刻骨搜新句，无人悯白衣。明时自堪恋，不是不知机。	0
直道免三黜，敢云羞小官。盘餐红粟涩，衣桁黑貂寒。画府容身易，侯门曲意难。荆扉盈尺雪，有客问袁安。	0
初，衣錦之役， 見二百六十八卷乾化三年。 吳馬軍指揮曹筠叛奔吳越， 指揮之下當有使字。 徐溫赦其妻子，厚遇之，遣間使吿之曰： 間，古莧翻。 使汝不得志而去，吾之過也，汝無以妻子爲念。及是役，筠復奔吳。溫自數昔日不用筠言者三， 數，所具翻。 而不問筠去來之罪，歸其田宅，復其軍職。筠內愧而卒。 史言徐溫能御將。	1
春草牵吟费梦思，一杯相属重熙怡。谁知道路添新历，只觉精神胜旧时。凤子即今车接翼，议曹他日政无私。春风吹毂还催起，从此愁添五路棋。	0
帝奠九㙻，孰匪我疆。繄我东土，山川相望。祀事孔时，肃雍不忘。嶪峨濛鸿，郁哉洋洋。	0
妙龄壁水兴何穷，投笔幡然定远功。宝仗初依金碧辂，铁鞭閒静海连风。萱堂归去椒觞近，珠佩收来汉月空。明日紫骝嘶晓雪，故人端在乱山中。	0
蜀翰林承旨李昊謂王 章：十二行本王上有樞密使三字；乙十一行本同；退齋校同。 處回曰：敵復據固鎭，則興州道絕，不復能救秦州矣。 復，扶又翻。 請遣山南西道節度使孫漢韶將兵急攻鳳州。癸巳，蜀主命漢韶詣鳳州行營。	1
碧溪流水泛桃花，树绕天台迥不赊。洞里无尘通客境，人间有路入仙家。鸡鸣犬吠三山近，草静云和一径斜。此地不知何处去，暂留琼佩卧烟霞。	0
癸酉，周王朝日於東郊； 朝，直遙翻；下同。 戊寅，祭太社。	1
犹道楼兰十万师，书生匹马去何之。临歧未断归家目，望月空吟出塞诗。常欲激昂论上策，不应憔悴老明时。遥知到日逢寒食，彩笔长裾会晋祠。	0
两制职官三十客，自怜荣耀老莱衣。	0
蓝田官舍碧山里，南北红蕖照明水。公馀唤客坐晚凉，不独桃源真避世。举杯欲酌还自愁，退之惭花不御李。却持卮酒起谢花，我亦前言聊一戏。就令妩媚正不恶，更向郑公观所以。世情好恶苦不常，富贵相亲贫贱弃。与花俱是天涯人，万事要同风过耳。花闻我语为解颜，一笑凝然作川媚。主人有酒君但倾，对花不饮竟何谓。宰官况有弄丸手，坐解两家归两是。花神莫浪疑山翁，翁心壁月当寒空。	0
高人叶高志，山服往山家。迢迢间风月，去去隔烟霞。碧岫窥玄洞，玉灶鍊丹砂。今日星津上，延首望灵槎。	0
庭院深深锁绿苔，扫花无帚半尘埃。红霞满树刘郎去，青子垂枝杜牧来。乍可放閒宽酒地，不能随俗贮香材。醉翁自有山间乐，更取林霏手斫开。	0
清江不知日夜长，前日平流吹作浪。得得来寻白鸟盟，仍唤津人操两桨。残红渐稀绿渐多，苦留不住如春何。细看恰有三十日，我醉起舞君当歌。紫微玉堂九天上，人非仙骨何由往。舟中俱是斩蛟人，洗眼待观龙虎榜。夜归错落北斗横，转枕喔喔埘鸡鸣。一春常嗟睡不足，幸无官事莫相惊。	0
荒池三月雨，闲看水生文。客少苔上阶，屋老树遮门。幽心契子綦，隐几若忘言。莺声何从来，还思借宅闻。	0
武承嗣武三思並罷政事。	1
宝历祥开飞练上，青冥万里光。石城形胜，秦淮风景，威凤来翔。腊馀春色早，兆钓璜、贤佐兴王。对熙旦，正格天同德，全魏分疆。荧煌。五云深处，化钧独运斗魁旁。绣裳龙尾，千官师表，万事平章。景钟文瑞世，醉尚方、难老金浆。庆垂芳。看云屏间坐，象笏堆床。	0
序迫岁阴，日躔星纪。爰稽茂典，聿崇清祀。绮币霞舒，瑞圭虹起。百祀垂裕，万灵荐祉。	0
青坛帝籍，在国之东。荐笾执耜，率礼和容。鸣鸾回跸，瑞气凝空。万方瞻仰，百顺来同。	0
特起来湖海，详延入隽科。三登褒然首，再续喜哉歌。岩庙勋劳积，藩宣惠爱多。超遥脱屣去，谁叹逝川波。	0
才大今诗伯，家贫苦宦卑。饥寒奴仆贱，颜状老翁为。同调嗟谁惜，论文笑自知。流传江鲍体，相顾免无儿。	0
满面胡沙满鬓风，眉销残黛脸销红。愁苦辛勤憔悴尽，如今却似画图中。汉使却回凭寄语，黄金何日赎蛾眉。君王若问妾颜色，莫道不如宫里时。	0
莲开宫沼年年盛，香染斑衣叶叶新。愿借琴音奏清雅，薰风凉殿寿双亲。	0
镇蜀双清献，回天再子明。何曾动声色，一笑付权衡。临绝缘忧国，平生不近名。中兴贤相传，日月夺光精。	0
我有严湍思，怀人访故台。客星依钓隐，仙石逐槎回。倒影含清沚，凝阴长碧苔。飞泉信可挹，幽客未归来。林中有奇石，髣髴兽潜行。乍似依岩桂，还疑食野苹。茸长绿藓映，斑细紫苔生。不是见羁者，何劳如顿缨。余心怜白鹭，潭上日相依。拂石疑星落，凌风似雪飞。碧沙常独立，清景自忘归。所乐惟烟水，徘徊恋钓矶。昔日任公子，期年钓此鱼。无由见成岳，聊喜识专车。皎皎连霜月，高高映碧渠。陶潜虽好事，观海只披图。	0
十里宫墙一聚尘，天津晚过客愁新。花啼杜宇归来血，树挂苍龙脱去鳞。福德傥存终有晋，秣陵未改已无秦。秋风禾黍空南北，见说铜驼会笑人。	0
迥出江水上，双峰自相对。岸映松色寒，石分浪花碎。参差远天际，缥缈晴霞外。落日舟去遥，回首沈青霭。	0
苟晞追擊汲桑，破其八壘，死者萬餘人。桑與石勒收餘衆，將奔漢，冀州刺史譙國丁紹邀之於赤橋，又破之。桑奔馬牧， 茌平馬牧也。 勒奔樂平。 晉志，陽平郡有樂平縣，前漢東郡之淸縣也，後漢章帝改曰樂平。但石勒欲奔漢，則非此樂平也。又幷州有樂平郡，武帝泰始中置，唐之遼州也；勒奔于此。 太傅越還許昌，加苟晞撫軍將軍都督靑兗諸軍事，丁紹寧北將軍監冀州諸軍事，皆假節。	1
圣代元和岁，闲居渭水阳。不才甘命舛，多幸遇时康。朝野分伦序，贤愚定否臧。重文疏卜式，尚少弃冯唐。由是推天运，从兹乐性场。笼禽放高翥，雾豹得深藏。世虑休相扰，身谋且自强。犹须务衣食，未免事农桑。薙草通三径，开田占一坊。昼扉扃白版，夜碓埽黄粱。隙地治场圃，闲时粪土疆。枳篱编刺夹，薤垄擘科秧。穑力嫌身病，农心愿岁穰。朝衣典杯酒，佩剑博牛羊。困倚栽松锸，饥提采蕨筐。引泉来后涧，移竹下前冈。生计虽勤苦，家资甚渺茫。尘埃常满甑，钱帛少盈囊。弟病仍扶杖，妻愁不出房。传衣念褴缕，举案笑糟糠。犬吠村胥闹，蝉鸣织妇忙。纳租看县贴，输粟问军仓。夕歇攀村树，秋行绕野塘。云容阴惨澹，月色冷悠扬。荞麦铺花白，棠梨间叶黄。早寒风摵摵，新霁月苍苍。园菜迎霜死，庭芜过雨荒。檐空愁宿燕，壁闇思啼螀。眼为看书损，肱因运甓伤。病骸浑似木，老鬓欲成霜。少睡知年长，端忧觉夜长。旧游多废忘，往事偶思量。忽忆烟霄路，常陪剑履行。登朝思检束，入阁学趋跄。命偶风云会，恩覃雨露霶。沾枯发枝叶，磨钝起锋铓。崔閤连镳骛，钱兄接翼翔。齐竽混韶夏，燕石厕琳琅。同日升金马，分宵直未央。共词加宠命，合表谢恩光。厩马骄初跨，天厨味始尝。朝晡颁饼饵，寒暑赐衣裳。对秉鹅毛笔，俱含鸡舌香。青缣衾薄絮，朱里幕高张。昼食恒连案，宵眠每并床。差肩承诏旨，连署进封章。起草偏同视，疑文最共详。灭私容点窜，穷理析毫芒。便共输肝胆，何曾异肺肠。慎微参石奋，决密与张汤。禁闼青交琐，宫垣紫界墙。井阑排菡萏，檐瓦斗鸳鸯。楼额题鳷鹊，池心浴凤凰。风枝万年动，温树四时芳。宿露凝金掌，晨晖上璧珰。砌筠涂绿粉，庭果滴红浆。晓从朝兴庆，春陪宴柏梁。传呼鞭索索，拜舞佩锵锵。仙仗环双阙，神兵辟两厢。火翻红尾旆，冰卓白竿枪。滉瀁经鱼藻，深沈近浴堂。分庭皆命妇，对院即储皇。贵主冠浮动，亲王辔闹装。金钿相照耀，朱紫间荧煌。毬簇桃花绮，歌巡竹叶觞。洼银中贵带，昂黛内人妆。赐禊东城下，颁酺曲水傍。尊罍分圣酒，妓乐借仙倡。浅酌看红药，徐吟把绿杨。宴回过御陌，行歇入僧房。白鹿原东脚，青龙寺北廊。望春花景暖，避暑竹风凉。下直闲如社，寻芳醉似狂。有时还后到，无处不相将。鸡鹤初虽杂，萧兰久乃彰。来燕隗贵重，去鲁孔恓惶。聚散期难定，飞沈势不常。五年同昼夜，一别似参商。屈折孤生竹，销摧百鍊钢。途穷任憔悴，道在肯徬徨。尚念遗簪折，仍怜病雀疮。恤寒分赐帛，救馁减馀粮。药物来盈裹，书题寄满箱。殷勤翰林主，珍重礼闱郎。喣沫诚多谢，抟扶岂所望。提携劳气力，吹簸不飞扬。拙劣才何用，龙钟分自当。妆嫫徒费黛，磨甋讵成璋。习隐将时背，干名与道妨。外身宗老氏，齐物学蒙庄。疏放遗千虑，愚蒙守一方。乐天无怨叹，倚命不劻勷。愤懑胸须豁，交加臂莫攘。珠沈犹是宝，金跃未为祥。泥尾休摇掉，灰心罢激昂。渐闲亲道友，因病事医王。息乱归禅定，存神入坐亡。断痴求慧剑，济苦得慈航。不动为吾志，无何是我乡。可怜身与世，从此两相忘。	0
韩信寄食常歉然，邂逅漂母能哀怜。当时哙等何由伍，但有淮阴恶少年。谁道萧曹刀笔吏，从容一语知人意。坛上平明大将旗，举军尽惊王不疑。救兵半楚潍半沙，从初龙且闻信怯。鸿沟天下已横分，谈笑重来卷楚氛。但以怯名终得羽，谁为孔费两将军。	0
三生石上结因缘，袍笏横斜学米颠。渔父几忘山下路，仙人时访岭头船。乌猿白鹤无根树，淡月疏星一线天。为我醉呼添濛澒，倦来平卧看云烟。	0
薛安都子令伯亡命梁雍之間， 雍，於用翻。 聚黨數千人，攻陷郡縣。秋七月，雍州刺史巴陵王休若遣南陽太守張敬兒等擊斬之。	1
或說趙延壽曰： 說，式芮翻。 契丹諸大人數日聚謀，此必有變。今漢兵不下萬人，不若先事圖之。 先，悉薦翻。 延壽猶豫不決。壬午，延壽下令，以來月朔日於待賢館上事， 上事者，言欲禮上以領權知南朝軍國事。上，時掌翻。 受文武官賀。其儀：宰相樞密使拜於階上，節度使以下拜於階下。李崧以虜意不同，事理難測，固請趙延壽未行此禮，乃止。	1
箭飞乌兔竞东西，贵贱贤愚不梦齐。匣里有琴樽有酒，人间便是武陵溪。	0
初，吳興太守謝述，裕之弟也。 謝裕見一百十五卷晉安帝義熙五年。 累佐義康，數有規益；早卒。 義康鎭江陵，述爲驃騎長史南郡太守；義康入相，又爲司徒左長史。數，所角翻。 義康將南， 將自建康南徙豫章。 歎曰：昔謝述惟勸吾退，劉班惟勸吾進；今班存而述死，其敗也宜哉！上亦曰：謝述若存，義康必不至此。	1
薄日烘晴，轻烟笼晓，春风绣出林塘。笑溪桃，并坞杏，忒煞寻常。东君处，没他后、成甚风光。翠深深，谁教入骨，夜来过雨淋浪。这些儿颜色，已恼乱人肠。如何更道，可惜处、只是无香。	0
都城十两车，送子江之浒。目寄片帆飞，水国沿渔浦。怜子经世才，战笔文中虎。小试乘田车，暂为民父母。民社不轻寄，忧戚抱民苦。忠孝指心切，求不愧仰俯。青天遇有阙，思惟炼石补。效职了男儿，一扇醇风古。送子独钟情，淮河共乡土。	0
先生嫌俗宾，犹与故乡亲。不惜烟霞地，暂容缰锁身。林庐深有径，鸡犬四无邻。蔌蔌闇花堕，苍苍古柏春。饭炊松粒细，盘采蕨芽新。静觉精神健，闲知气味真。溪泉冷毛发，山翠湿衣巾。竹色消酲易，林声破梦频。客轮来去辙，驿路古今尘。明日空回首，白云应笑人。	0
塞外偷儿塞内兵，圣君宵旰望升平。碧幢未作朝廷计，白梃犹驱妇女行。可使禦戎无上策，只应忧国是虚声。汉王第宅秦田土，今日将军已自荣。	0
大司馬溫，恃其材略位望，陰蓄不臣之志，嘗撫枕歎曰：男子不能流芳百世，亦當遺臭萬年！ 桓溫心迹，固不畏人之知之也，然而不獲逞者，制於命也，孰謂天位可以智力奸邪！ 術士杜炅 炅，古迥翻。 能知人貴賤，溫問炅以祿位所至。炅曰：明公勳格宇宙， 據孔安國尙書註，格，至也。 位極人臣。溫不悅。 其志願不止於此，故不悅。 溫欲先立功河朔以收時望，還受九錫。及枋頭之敗，威名頓挫。 枋頭之敗，事見上卷太和四年。 旣克壽春，謂參軍郗超曰： 郗，丑之翻。 足以雪枋頭之恥乎？超曰：未也。久之，超就溫宿，中夜，謂溫曰：明公都無所慮乎？溫曰：卿欲有言邪？超曰：明公當天下重任，今以六十之年，敗於大舉，不建不世之勳，不足以鎭愜民望！ 愜，苦叶翻。 溫曰：然則柰何？超曰：明公不爲伊霍之舉者，無以立大威權，鎭壓四海。溫素有心，深以爲然，遂與之定議。 超知溫心而迎合之，溫遂與定議。 以帝素謹無過，而床笫易誣， 笫，側里翻，又壯士翻，床簀也。易，以豉翻。 乃言帝早有痿疾， 楊正衡曰：字林：痿，痹也，人垂翻，又於隹翻。余謂此蓋言陰痿也。 嬖人相龍計好朱靈寶等， 相與計，皆姓也。何承天姓苑，相，悉良翻。范曄後漢書有計子勳。 參侍內寢，二美人田氏孟氏生三男，將建儲立王，傾移皇基。密播此言於民間，時人莫能審其虛實。	1
自笑当年跃冶金，老来文物见彬彬。登名已喜多三邑，擢秀悬知敌万人。晴日琴堂开宴好，春风琼苑拜恩新。惟馀卧病江湖客，坐看联翩对玉宸。	0
酌酒与君君自宽，人情翻覆似波澜。白首相知犹按剑，朱门先达笑弹冠。草色全经细雨湿，花枝欲动春风寒。世事浮云何足问，不如高卧且加餐。	0
护犊横身立，逢人揭尾跳。	0
麦秀连云，桑枝重绿，史君佳政流传。凤衔丹诏，来自九重天。千里欢腾祖帐，棠阴外、多少攀辕。津亭路，紞如五鼓，难驻邓侯船。光华，家世事，门中列戟，圯上遗编。况建炎勋业，图画凌烟。此去朝端济美，看平步、两两台躔。须知道，中兴盛治，主圣赖臣贤。	0
海内非无士，南中更有公。一门严礼范，十世笃儒风。不遇心何愧，虽亡道未穷。芝兰今鼎盛，天必报阴功。	0
乍脱重裘试薄纨，绿阴多处小凭栏。李甘尚可分螬半，柿落何妨拾鸟残。贷粟监侯宁忍饿，借衣友婿不如寒。獠奴但怪沉吟久，肯信诗中字未安。	0
黄口为人罗，白龙乃鱼服。得罪岂怨天，以愚陷网目。鲸鲵未剪灭，豺狼屡翻覆。悲作楚地囚，何日秦庭哭。遭逢二明主，前后两迁逐。去国愁夜郎，投身窜荒谷。半道雪屯蒙，旷如鸟出笼。遥欣剋复美，光武安可同。天子巡剑阁，储皇守扶风。扬袂正北辰，开襟揽群雄。胡兵出月窟，雷破关之东。左扫因右拂，旋收洛阳宫。回舆入咸京，席卷六合通。叱咤开帝业，手成天地功。大驾还长安，两日忽再中。一朝让宝位，剑玺传无穷。愧无秋豪力，谁念矍铄翁。弋者何所慕，高飞仰冥鸿。弃剑学丹砂，临炉双玉童。寄言息夫子，岁晚陟方蓬。	0
二十青宫吏，成名似者稀。承颜陆郎去，携手谢娘归。夜月回孤烛，秋风试夹衣。扁舟楚水上，来往速如飞。	0
药童食后送云浆，高殿无风扇少凉。每到日中重掠鬓，衩衣骑马绕宫廊。	0
仙姝拥佩出云堆，光射瑶林万蚌胎。只可范家村里照，不须移影过苏台。	0
野径茅茨竹作墙，岁寒曾亦几平章。高人风味天然别，不在横斜不在香。	0
袁粲褚淵皆固讓新官。秋，七月，庚戌，復以粲爲尙書令， 復，扶又翻。 八月，庚子，加護軍將軍褚淵中書監。	1
母别子，子别母，白日无光哭声苦。关西骠骑大将军，去年破虏新策勋。敕赐金钱二百万，洛阳迎得如花人。新人迎来旧人弃，掌上莲花眼中刺。迎新弃旧未足悲，悲在君家留两儿。一始扶行一初坐，坐啼行哭牵人衣。以汝夫妇新燕婉，使我母子生别离。不如林中乌与鹊，母不失雏雄伴雌。应似园中桃李树，花落随风子在枝。新人新人听我语，洛阳无限红楼女。但愿将军重立功，更有新人胜于汝。	0
扫石焚香礼碧空，露华偏湿蕊珠宫。如何说得天坛上，万里无云月在中。	0
巷内有佳人，其志介如石。沉酣数千卷，径草无行迹。秋清入肺胃，篱落牵牛碧。诗成锦绣段，裁剸非刀尺。如闻急徵召，厚甚帛加璧。毋庸北窗下，细字朱黄释。嗟余世无用，痛饮时堕帻。思君不相见，谁与浮大白。中年友朋减，生意天壤迮。何时樗隐园，容我分半席。	0
谩说题舆乐，谁知忧国心。城狐方伺隙，边马已如林。去上缇屏最，行陈丹扆箴。脂韦何足算，百炼是精金。	0
徐圓朗寇濟州，治中吳伋論擊走之。 濟州，隋之濟北郡。漢置州刺史，其屬有治中從事別駕從事，自是兩官。唐武德元年，改郡太守曰州刺史，郡丞曰別駕。未嘗置治中。今書濟州治中吳伋論，豈卽以別駕爲治中邪？下文又書徐圓朗昌州治中，蓋此時官稱猶未定于一。濟，子禮翻。	1
不见骊塘路，茫然四十春。长为异乡客，每忆故时人。水阅公三世，云浮我一身。濠梁送归处，握手但悲辛。	0
垂髫婉娈便能文，骥子兰筋迥不群。南国生刍人比玉，梁园修竹赋凌云。堵墙看试三公府，反哺知千万乘君。赐告归宁来别我，亭皋木叶正纷纷。	0
此景仪真亦有年，何人管领向楼前。江淮自昔虽南北，烟雨从来肯变迁。万里孤帆遗恨在，半空佳句至今传。诸公欲会当时意，且对沧波泛酒船。	0
二年己未五九	1
蒿艾深迷古径苔，荒凉菊坞与松栽。稻田正似人无几，赖有高僧伴我来。	0
阁上束三千卷，墙角弃二尺檠。此玉函方不载，无金篦刮亦明。	0
山横杳霭有无中，叠观层台一梵宫。万轴琅函方杜口，数声啼鸟正谈空。溪云抱影侵行屐，香篆飞烟袭晚风。薄宦羁人如接摺，自惭来往苦匆匆。	0
始元元年乙未前八六	1
昨丙辰年相魏公，当时克敌首归功。何如手补天西漏，仍更神驱塞北空。一隙暇时关国祚，十分重任赖臣忠。天生贤佐兴王业，正看周诗六月中。	0
剑门兵革后，万事尽堪悲。鸟鼠无巢穴，儿童话别离。山川同昔日，荆棘是今时。征战何年定，家家有画旗。	0
绣衣双节从天下，文字皆称一世豪。桂山发地凛千尺，新诗与之相并高。	0
早秋同轨至，晨旆露华滋。挽度千夫咽，笳凝六马迟。剑悲长闭日，衣望出游时。风起西陵树，凄凉满孝思。	0
六年甲子前一一七	1
绣衣直指东南夷，入奏风谣受圣知。持节又从三殿出，演纶还较一年迟。朝中谬拜推贤表，江畔空吟惜别诗。郡印喧卑文会少，为君搔首落花时。	0
江上形容老，竹间窗户秋。悠悠忘岁月，落落少交游。无食令儿瘦，有诗消客愁。古今多少事，卷易在床头。	0
已被月知处，斩新风到来。无人伴幽境，多取木兰栽。	0
怪来频起咏刀头，枫叶枝边一夕秋。又向江南别才子，却将风景过扬州。	0
小子里、灯□声，明年又添一岁。	0
寒蛩切切响空帷。断肠风叶霜枝。凤楼何处雁书迟。空数归期。□□沈腰春瘦，却成宋玉秋悲。又还辜负菊花时。没个人知。	0
风飒沈思眼忽开，尘埃污得是庸才。那堪更见巢松鹤，飞入青云不下来。	0
格卑尝恨足牵仍，欲学忘情似不能。入意云山输画匠，动人风月羡琴僧。南朝峻洁推弘景，东晋清狂数季鹰。惆怅后尘流落尽，自抛怀抱醉懵腾。	0
不堪血泪望长陵，回首松楸又几春。荒垄牛眠何处是，古经狐首伪邪真。固知迁墓疑非礼，幸有周棺可芘身。若向防丘逢孔父，尚遗马鬣诏今人。	0
烏孤謂羣臣曰：隴右河西，本數郡之地， 漢時河西置武威張掖酒泉四郡；隴右置隴西金城二郡。 遭亂，分裂至十餘國，呂氏乞伏氏段氏最強，今欲取之，三者何先？楊統曰：乞伏氏本吾之部落，終當服從。 乞伏與秃髮氏，皆鮮卑也。 段氏書生，無能爲患，且結好於我，攻之不義。 好，呼到翻。 呂光衰耄，嗣子微弱， 謂光以子紹爲嗣也。 纂弘雖有才而內相猜忌，若使浩亹廉川乘虛迭出，彼必疲於奔命，不過二年，兵勞民困，則姑臧可圖也。 姑臧，呂光所都。 姑臧舉，則二寇不待攻而服矣。烏孤曰：善！	1
压径复缘沟，当窗又映楼。终销一国破，不啻万金求。鸾凤戏三岛，神仙居十洲。应怜萱草淡，却得号忘忧。	0
诗古赋纵横，令人畏后生。驾言游禹迹，知己在蒲城。日射云烟散，风吹草木荣。孤吟临寇境，莫问请长缨。	0
东郊风驭软，严署漏筹添。柳拂将军壁，梅飘公主奁。舞衣裁几许，新人解织缣。	0
朝涉白水源，暂与人俗疏。岛屿佳境色，江天涵清虚。目送去海云，心闲游川鱼。长歌尽落日，乘月归田庐。	0
元祐贤子孙，忠肃家第一。岂惟富文雅，清苦用一律。君看我同年，践履极真实。不待问蓍龟，公侯卦可必。	0
目光牛背上，更时把、汉书看。记落叶江城，孤云海树，漂泊忘还。悬知偶然是梦，梦醒来、未必是邯郸。笑指萤灯借暖，愁怜镜雪惊寒。投闲。寄傲怡颜。要一似、白鸥闲。且旋缉荷衣，琴尊客里，岁月人间。菟裘渐营瘦竹，任重门、近水隔花关。数亩清风自足，元来不在深山。	0
少时弓旌频招呼，北走淮水东陪都。行衡周览楚峰秀，游桂颇笑秦城愚。簪山带水虽绝境，羊肠鱼腹真畏涂。南辕亦涉尉佗境，乌睹所谓阳燧珠。何烦安车遣使者，自有弱马从奚奴。岂惟客与宾戏笑，里胥亭长交揶揄。晓露自开木槿花，春风不到枯松株。东家夫子吾畏友，同时失脚青云衢。居然牵联入诗社，未肯落托称酒徒。似曾汉廷招两生，谁谓鲁国惟一儒。贵重羊裘比蝉冕，夸诧齑瓮侔冰壶。拂衣久抛青绫被，还珠并却红罗襦。向来泉涌属文思，老去雾隔观书矑。随州城坚未易破，南都壁峻那须扶。羡君茧纸序游览，亦或麈尾谈虚无。人言名士少实用，天子宰臣未斥诛。怜才不胜欲杀者，加罪岂患无词乎。十夫众口能挠铄，彼谗谮于蜂蠍虐。安知书生事铅椠，亦若轮人为轸较。残编尚尔守铁檠，破砚讵必磨铜爵。甫也尤赏白清新，籍辈妄讥愈杂駮。机锋相触毋庸避，鼓旗傍噪亦一乐。识字信为忧患始，作文尤忌悲哀数。暮年已学鹪巢林，徂岁无异蛇赴壑。炉中榾柮聊檀栾，门外爆竹任偪剥。归耕何幸逢米贱，息阴本自嫌木恶。犹能谈笑走诗筒，绝胜辛苦编制朴。	0
本志慕道伦，道伦常获亲。时逢杜源客，每接话禅宾。谈玄月明夜，探理日临晨。万机俱泯迹，方识本来人。	0
秋，七月，慕容詳殺可足渾潭。詳嗜酒奢淫，不恤士民，刑殺無度，所誅王公以下五百餘人，羣下離心。城中飢窘，詳不聽民出采稆， 稆，音呂。禾不布種而自生曰稆。 死者相枕， 枕，職任翻。 舉城皆謀迎趙王麟。詳遣輔國將軍張驤帥五千餘人督租於常山， 驤，思將翻。帥，讀曰率。 麟自丁零入驤軍，潛襲中山，城門不閉，執詳，斬之。麟遂稱尊號，聽人四出采稆。人旣飽，求與魏   戰，麟不從，稍復窮餒。 復，扶又翻。 魏王珪軍魯口，遣長孫肥帥騎七千襲中山，入其郛；麟追至泒水， 泒水，在中山新市縣。輿地志云：盧奴城北臨滱水，面泒河。泒，攻乎翻。 爲魏所敗而還。 敗，補邁翻。還，從宣翻，又如字；下同。	1
庭中嘉树发华滋，可要螳螂共此时。翼薄乍舒宫女鬓，蜕轻全解羽人尸。风来玉女乌先转，露下金茎鹤未知。日永声长兼夜思，肯容潘岳到秋悲。	0
洪范论时常，心官职雨旸。分龙何效竭，负扆久忧伤。禾稿几于白，苗苏尚可苍。焦劳殊未已，诏旨欲盈箱。	0
闲庭落景尽，疏帘夜月通。山灵响似应，水净望如空。栖枝犹绕鹊，遵渚未来鸿。可叹高楼妇，悲思杳难终。	0
既不辱国，幸免辱身。世食宋禄，羞为北臣。妾辈之死，守于一贞。忠臣孝子，期以自新。	0
阀阅沦亡梐枑移，年年旧燕亦双归。茅檐苇箔无冠盖，不见乌衣见白衣。	0
五月，丙戌朔，改元。 方改元龍德。	1
唐边重秦陇，蜀鉴在江油。不易九鼎重，方兼四履忧。其间不容发，自此可前筹。局面西风异，从容夜观谋。	0
江州刺史晉安王子懋聞鄱陽隨王死，欲起兵，謂防閤吳郡陸超之曰：事成則宗廟獲安，不成猶爲義鬼。 諸王置防閤，以勇略之士爲之，以防衞齋閤。杜佑通典：唐制：親王府並給防閤庶僕白直，下至州縣亦有白直。 防閤丹陽董僧慧曰：此州雖小，宋孝武常用之。 謂宋孝武帝自江州起兵誅元凶劭也。 若舉兵向闕以請鬱林之罪，誰能禦之！子懋母阮氏在建康，密遣書迎之，阮氏報其同母兄于瑤之爲計。瑤之馳吿宣城公鸞；乙亥，假鸞黃鉞，內外纂嚴， 考異曰：齊帝紀作乙未。按是月壬申朔，而上有癸未，下有乙酉丁亥，蓋癸未當作癸酉，乙未當作乙亥耳。 遣中護軍王玄邈討子懋，又遣軍主裴叔業與于瑤之先襲尋陽，聲云爲郢府司馬。子懋知之，遣三百人守湓城。叔業泝流直上， 上，時掌翻。 至夜，回襲湓城，城局參軍樂賁開門納之。 諸州刺史各有城局參軍，掌脩浚備禦。 子懋聞之，帥府州兵力據城自守。子懋部曲多雍州人，皆勇躍願奮。 子懋自雍州徙爲江州，故部曲多雍州人。勇，當作踴。帥，讀曰率。雍，於用翻。 叔業畏之，遣于瑤之說子懋曰：今還都必無過憂，正當作散官，不失富貴也。 說，輸芮翻。散，悉但翻。 子懋旣不出兵攻叔業，衆情稍沮。中兵參軍于琳之，瑤之兄也，說子懋重賂叔業，可以免禍。子懋使琳之往，琳之因說叔業取子懋。叔業遣軍主徐玄慶將四百人隨琳之入州城，僚佐皆奔散。 沮，在呂翻。說，輸芮翻。將，卽亮翻。 琳之   從二百人，拔白刃入齋，子懋罵曰：小人！何忍行此！琳之以袖鄣面，使人殺之。王玄邈執董僧慧，將殺之，僧慧曰：晉安舉義兵，僕實預其謀，得爲主人死，不恨矣！願至大斂畢，退就鼎鑊。 爲，于僞翻。斂，力贍翻；下殯斂同。鑊，戶郭翻。 玄邈義之，具以白鸞，免死配東冶。子懋子昭基，九歲，以方二寸絹爲書，參其消息，幷遺錢五百， 遺，于季翻。 行金得達，僧慧視之曰：郞君書也！悲慟而卒。 卒，子恤翻。 于琳之勸陸超之逃亡。超之曰：人皆有死，此不足懼！吾若逃亡，非唯孤晉安之眷，亦恐田橫客笑人！ 田橫客事見十一卷漢高帝五年。超之守死，故以此言愧琳之。 玄邈等欲囚以還都，超之端坐俟命。超之門生謂殺超之當得賞，密自後斬之，頭墜而身不僵。 僵，居良翻。 玄邈厚加殯斂。門生亦助舉棺，棺墜，壓其首，折頸而死。 史言董僧慧陸超之之義烈。折，而設翻。	1
懷光遣使詣邠州，令留後張昕悉發所留兵萬餘人及行營將士家屬會涇陽，仍遣其將劉禮等將三千餘騎脅遷之。韓遊瓌說昕曰： 說，式芮翻。 李太尉功高，自 章：十二行本自下有   棄己二字；乙十一行本同；孔本同；張校同。 蹈禍機；中丞今日可以自求富貴，遊瓌請帥麾下以從。 從，才用翻。 昕曰：昕微賤，賴李太尉得至此，不忍負也！遊瓌乃謝病不出，陰與諸將高固楊懷賓等相結。時崔漢衡以吐蕃兵營于邠南，高固曰：昕以衆去，則邠城空矣。乃詐爲渾瑊書，召吐蕃使稍逼邠城。昕等懼，竟不敢出。昕等謀殺諸將之不從者，遊瓌知之，先與高固等舉兵殺昕， 昕，許斤翻。將，卽亮翻。瓌，古回翻。考異曰：邠志曰：三月二十三日，張昕戒劉禮等衷甲而入，昕小吏李岌密報遊瓌。遊瓌伏甲先起，高固等帥衆應之，遂斬昕于府中。遊瓌旣據邠府，遣李旻，懷光乃走蒲州。按實錄：甲申，懷光自咸陽燒營，走歸河中。然則遊瓌殺昕必在其前。今因懷光走見之。 遣楊懷賓奉表以聞，且遣人吿崔漢衡。漢衡矯詔以遊瓌知軍府事，軍中大喜。懷光子旻在邠， 邠，卑旻翻。 遊瓌遣之，或曰：不殺旻，何以自明？ 言遣旻則上疑遊瓌與懷光通，將無以自明也。 遊瓌曰：殺旻，懷光怒，其衆必至，不如釋旻以走之。時楊懷賓子朝晟在懷光軍中爲右廂兵馬使， 朝，直遙翻。晟，成正翻。使，疏吏翻。 聞之，泣白懷光曰：父立功於國， 言其父殺張昕，以邠城返正也。 子當誅夷，不可典兵。懷光囚之。 爲後赦朝晟張本。 於是遊瓌屯邠寧，戴休顏屯奉天，駱元光屯昭應，尙可孤屯藍田，皆受李晟節度，晟軍聲大振。	1
尝记得洞庭一夜雨，无蓑无笠处。偎傍茅檐待天明，村翁不许檐头住。又记得武林七日雪，衣衫破又裂。不是白玉蟾，教他冻得皮迸血，只是寒彻骨。又记得江东夏热时，路上石头如火热，教我何处歇。无扇可摇风，赤脚走不辍。又记得青城秋月夜，独目松阴下，步虚一阕罢，口与心说话。寒烟漠漠万籁静，彼时到山方撮乍。又记得潇湘些小风，吹转华胥梦，衔山日正红。一声老鸦鸣，鸦鸣过耳寻无踪。这些子欢喜，消息与谁通。又记得淮西兵马起，枯骨排数里。欲餐又无粮，欲渴又无水。又记得一年到村落，瘟黄正作恶。人来请符水，无处堪摸索。神将也显灵，乱把鬼神捉。又记得北邙山下行，古墓秋草生，纸钱雨未乾。白杨风潇潇，荒台月盈盈。一夜鬼神哭不止，赖得度人一卷经。又记得通衢展手处，千家说惭愧，万家说调数。倚门眼看鼻，频频道且过。满面著尽笑，喝骂叫吾去。又记得入堂求挂搭，嫌我太蓝缕。直堂与单位，知堂言不合。未得两日间，街头行得匝。复入悲田院，乞儿相混杂。又记得几年霜天卧荒草，几夜月明自绝倒。几日淋漓雨，古庙之中独自坐。受尽寒，忍尽饥，未见些子禅，未见些子道。贤哉翠虚翁，一见便怜我。说一句痛处针便住，教我行持片饷间骨毛寒。心花结成一粒红，渠言只此是金丹。万卷经，总是闲。道人千万个，岂识真常道。这些无跷蹊，不用暗旗号。也是难，八十老翁咬铁盘，也是易，一下新竹刀又利。说与君云游今几春，蓬头赤毵珉，那肯教人识。	0
契丹主廣受四方貢獻，大縱酒作樂，每謂晉臣曰：中國事，我皆知之，吾國事，汝曹不知也。 契丹主自謂周防之密以夸晉臣。然東丹之來，已胎兀欲奪國之禍，雖甚愚者知之，而契丹主不知也。善覘國者，不觀一時之強弱而觀其治亂之大致。	1
又向疏梅检校春，乾坤浩荡日趋新。一樽树下唤深酌，数岁天涯思远人。正倚交情论晚暮，直因臭味作疏亲。渊明嗜酒嵇康懒，只觉年来此是真。	0
贤为邻用国忧危，庙算无非委艳奇。两叶翠娥春乍展，一毛须去不难吹。	0
玉羽江莲美莫当，酴醾缟袂雪为裳。白之谓白何分别，毕竟还梅是当行。	0
见得州如斗大轻，閒将五马系榕阴。两江波上千家月，万卷堂中一片心。尚笑龚黄为计浅，更寻伊洛问钩深。莫悭仙李盘根实，可与轻红种作林。	0
云山至宝非和璧，光耀烛天难毖密。一朝天子阐坤珍，此宝肯为蜀人出。宝生蜀东六十年，蜀势关吴妙陈述。蜀为头目吴腹心，头目清明腹心佚。蜀为藩篱吴奥堂，藩篱坚固奥堂实。蜀若颠危忧在吴，夔峡岂能遏迸溢。自从蜀口弃三关，托里金城更崷崒。戎马冲奔二十年，此城处处皆屹立。虔刘俘掠技已穷，群聚宝峰频出入。抵碍坚城不得战，转攻云诏谋虚袭。欲践辰沅闯广南，后顾有蜀还恧尼。留屯汉中缀秘师，计俟万全无一失。我向嘉渝增重屯，大理垂军须缩绖。夷陵近闻列守戍，似谓蜀险为难必。或言东晋不用蜀，是时南北只守一。如今敌人斡腹来，不思保蜀更何术。莫虞海道要先防，云涛涌沸蛟鼋慄。臣宝一战振天威，至今敌胆犹惕怵。莫忧淮堧近建康，万柁舟师人素习。踏车横江臣世忠，北人言之魂凛凓。荆南虽云瞰大江，曹瞒百万几禽执。赵公堰匮孟公湖，有如弱水蓬莱岌。当今重势在蜀川，蜀事艰难今转急。井络丘墟烟火空，荆棘漫弥虎窟室。频年旱暵民流亡，褚无完裳瓶无粒。兵将愿战民效死，彼此交病财不给。就中活着犹可为，民心戴宋元一日。益兵降财劳蜀民，旒冕周咨宜委悉。射干狼毒漫战吻，芝朮参苓难愈疾。恳切深惟保蜀方，蜀苟措安国宁谧。	0
过岭万馀里，旅游经此稀。相逢去家远，共说几时归。海上见花发，瘴中唯鸟飞。炎州望乡伴，自识北人衣。	0
趙延壽恨契丹主負約，謂人曰：我不復入龍沙矣。 盧龍山後卽大漠，故謂之龍沙。復，扶又翻。 卽日，先引兵入恆州，契丹永康王兀欲及南北二王，各以所部兵相繼而入。 范成大北使錄：自欒城至恆州六十里。恆，戶登翻。 延壽欲拒之，恐失大援，乃納之。	1
艳杏夭桃日日稀，空馀淑气尚迟迟。谁人为作留春计，莫放风花自在飞。	0
戊午，上還宮。	1
小试犹为天下平，惠文柱后要无刑。从今准拟子张传，吾世常司汗简青。	0
叠金缀粟映明霞，移下蟾宫一树花。最好色香俱洗净，纷纷桂子落袈裟。	0
五月，壬戌，以太子詹事袁粲爲尙書右僕射。	1
欲如臭腐化神奇。当观蝉蜕时。脱然飞上绿槐枝。炎炎昼景□。□□□，□如斯。□□□□迷。灵躯一旦脱□□。□□□□归。	0
天地西设险，剑外分野殊。君家万里侯，支郡许专诛。威名詟华夷，玉帛走易于。韡韡常棣华，煌煌驷马车。	0
诗律无寒□邺州，家风洗耳□□侯。□传以酒为真印，万法惟梅不共流。幸免五经嘲笥腹，可无百尺进竿头。从来此道飘零甚，戎索惟凭疆以周。	0
上方逢夏夕，月色遍千山。但觉星河近，偶同江海闲。事抛兴废外，谈极有无间。却笑明朝俗，红尘随马还。	0
夫子儒门杰，心诚行亦醇。玉金精粹美，椒桂性芬辛。一入随邦计，咸期利国宾。生民待儒效，天意属人伦。蜀犬争惊日，邹人不识麟。穷途千古泪，白发四方尘。弊世谁思救，仁贤自合振。爱狙徒食费，好鹤浪轩驯。不结临川网，偷安厝火薪。忠言惊苦逆，恬议贵因循。漆轨书三上，清时死九滨。不思防蚁壤，徒欲卫龙鳞。当道豺狼愎，升堂犬马嚚。旱馀云不雨，命塞器藏身。独抱遗经老，来为后进陈。手提三圣出，口压九师堙。众耳雷霆震，群观日月新。韦编重断绝，文席互酬询。鲁变全归道，陈粮绝更贫。贱生无自幸，俗系弗容亲。盆覆徒经日，龟埋不伏人。短诗徒自讼，已伏下斯民。	0
绝漠功虽大，长城怨亦深。但知伤地脉，不悟失人心。	0
同归谏院韦丞相，共贬河南亚大夫。今日还乡独憔悴，几人怜见白髭须。	0
悠悠南国思，夜向江南泊。楚客断肠时，月明枫子落。	0
癸亥，以吳興太守劉延孫爲尙書右僕射。 守，手又翻。	1
張華陳準以趙王梁王，相繼在關中，皆雍容驕貴，師老無功， 雍容，和緩自得之貌。驕貴，以貴而自驕也。師久不決，坐自困敝爲老。言二王不任軍事。 乃薦孟觀沈毅有文武才用， 沈，持林翻。 使討齊萬年。觀身當矢石，大戰十數，皆破之。	1
山川不改旧，岁月逝肯留。百年一俯仰，五胜更王囚。同僚比岑、范，德业前人羞。坐令老钝守，啸诺获少休。却思二十年，出处非人谋。齿发付天公，缺坏不可修。	0
嶂碧枫丹色倍鲜，路回烟袅认前川。霜阴酿晚意将雨，风厉裂云时见天。古木叶彫乌矍铄，平田沙冷鹭联拳。稻粱割尽村原迥，落日牛羊傍水眠。	0
张颠颠后颠非颠，直至怀素之颠始是颠。师不谭经不说禅，筋力唯于草书朽。颠狂却恐是神仙，有神助兮人莫及。铁石画兮墨须入，金尊竹叶数斗馀。半斜半倾山衲湿，醉来把笔狞如虎。粉壁素屏不问主，乱拿乱抹无规矩。罗刹石上坐伍子胥，蒯通八字立对汉高祖。势崩腾兮不可止，天机暗转锋铓里。闪电光边霹雳飞，古柏身中?龙死。骇人心兮目眓{目臭}，顿人足兮神辟易。乍如沙场大战后，断枪橛箭皆狼籍。又似深山朽石上，古病松枝挂铁锡。月兔笔，天灶墨，斜凿黄金侧剉玉。珊瑚枝长大束束，天马骄狞不可勒。东却西，南又北，倒又起，断复续。忽如鄂公喝住单雄信，秦王肩上?著枣木槊。怀素师，怀素师，若不是星辰降瑞，即必是河岳孕灵。固宜须冷笑逸少，争得不心醉伯英。天台古杉一千尺，崖崩劁折何峥嵘。或细微，仙衣半拆金线垂。或妍媚，桃花半红公子醉。我恐山为墨兮磨海水，天与笔兮书大地。乃能略展狂僧意，常恨与师不相识。一见此书空叹息，伊昔张渭任华叶季良。数子赠歌岂虚饰，所不足者浑未曾道著其神力。石桥被烧烧，良玉土不蚀。锥画沙兮印印泥，世人世人争得测。知师雄名在世间，明月清风有何极。	0
水风吹殿送微凉，竹叶金盘粽子香。试向跃龙门上望，不教车马胜南阳。	0
文章富贵自两事，脱欲其全天定悭。平生萧瑟也不恶，未妨诗赋动江关。	0
晉氏以來，文章競爲浮華，魏丞相泰欲革其弊。六月，丁巳，魏主饗太廟。泰命大行臺   度支尙書領著作蘇綽 度，徒洛翻。 作大誥，宣示羣臣，戒以政事；仍命自今文章皆依此體。 宇文泰令蘇綽倣周書作大誥，今其文尙在。使當時文章皆依此體，亦非所以崇雅黜浮也。	1
一叶下西风，寒生南浦。椎鼓鸣桡送君去。长亭把酒，却倩阿谁留住。尊前人似玉，能留否。醉中暂听，离歌几许。听不能终泪如雨。无情江水，断送扁舟何处。归时烟浪卷，朱帘暮。	0
蜀太子衍好酒色，樂遊戲。 好，呼到翻。樂，五敎翻。 蜀主嘗自夾城過，聞太子與諸王鬭雞擊毬喧呼之聲， 蜀蓋倣長安之制，附夾城爲諸王宅。 歎曰：吾百戰以立基業，此輩其能守之乎！由是惡張格，而徐賢妃爲之內主，竟不能去也。 張格贊立宗衍，見二百六十八卷乾化二年。惡，烏路翻。去，羌呂翻。 信王宗傑有才略，屢陳時政，蜀主賢之，有廢立意；二月，癸亥，宗傑暴卒，蜀主深疑之。	1
辛未，劉知遠卽皇帝位。自言未忍改晉，又惡開運之名，乃更稱天福十二年。 惡，烏路翻。更，工衡翻。歐陽修曰：人君卽位稱元年，常事爾，古不以爲重也。孔子未脩春秋，其前固已如此，雖暴君昏主，妄庸之史，其紀事先後遠近，莫不以歲月一二數之，乃理之自然也。其謂一爲元，未嘗有法焉，古人之語爾。古謂歲之一月，亦不云一而曰正月，國語言六呂曰元間大呂，周易列六爻曰初九，大抵古人言數，多不云一，不獨謂年爲元也。及後世曲學之士，始謂孔子書元年爲春秋大法，遂以改元爲重事。自漢以後，又名年以建元，而正僞紛雜，稱號遂多，不勝其紀也。五代，亂世也，其事無法而不合於理者多矣。至其年號乖錯以惑後世，則不可以不明。梁太祖以乾化二年遇弒，明年，末帝誅友珪，黜其鳳曆之號，稱乾化三年，尙爲有說。至漢高祖建國，黜晉出帝開運四年，復稱天福十二年者，何哉？蓋以愛憎之私耳。方出帝時，漢高祖居太原，常憤憤下視晉，晉亦陽優禮之；幸而未見其�。及契丹滅晉，漢未嘗有赴難之意。出帝已北遷，方陽以兵聲言追之，至土門而還。及其卽位改元，而黜開運之號，則其用心可知矣。蓋其於出帝，無復君臣之義，而幸禍以爲利者，其素志也，可勝嘆哉！	1
李希烈將兵五萬圍寧陵，引水灌之；濮州刺史劉昌以三千人守之。 將，卽亮翻，又音如字。濮，博木翻。李希烈自建中四年攻寧陵。	1
不思量。又思量。一点寒灯耿夜光。鸳衾闲半床。雨声长，漏声长。几阵斜风摇纸窗。如何不断肠。	0
漢尙書義陽鄧芝言於諸葛亮曰：今主上幼弱，初卽尊位，宜遣大使重申吳好。 使，疏吏翻；下同。申，亦重也；所以申固盟約也。重，直用翻。好，呼到翻；下同。 亮曰：吾思之久矣，未得其人耳，今日始得之。芝問：其人爲誰？亮曰：卽使君也。乃遣芝以中郞將脩好於吳。冬，十月，芝至吳，時吳王猶未與魏絕，狐疑，不時見芝。芝乃自表請見曰：臣今來，亦欲爲吳，非但爲蜀也。 爲，于僞翻。 吳王見之，曰：孤誠願與蜀和親，然恐蜀主幼弱，國小勢偪，爲魏所乘，不自保全耳。芝對曰：吳蜀二國，四州之地。 四州，荆揚梁益也。 大王命世之英，諸葛亮亦一時之傑也。蜀有重險之固， 重險，謂外有斜駱子午之險，內有劍閣之險也。重，直龍翻。 吳有三江之阻。 韋昭曰：三江，吳松江錢塘江浦陽江也。吳地記云：松江東北行七十里得三江口，東北入海爲婁江，東南入海爲東江，   幷松江爲三江。 合此二長，共爲脣齒，進可幷兼天下，退可鼎足而立，此理之自然也。大王今若委質於魏， 質，如字。 魏必上望大王之入朝， 朝，直遙翻。 下求太子之內侍，若不從命，則奉辭伐叛，蜀亦順流見可而進，如此，江南之地非復大王之有也。吳王默然良久曰：君言是也。遂絕魏，專與漢連和。	1
飞露洒银床，叶叶怨梧啼碧。蕲竹粉连香汗，是秋来陈迹。藕丝空缆宿湖船，梦阔水云窄。还系鸳鸯不住，老红香月白。	0
戊申，義宣帥衆十萬發江津，舳艫數百里。 帥，讀曰率。舳，音逐。艫，音盧。 以子慆爲輔國將軍，與左司馬竺超民留鎭江陵。 慆，土刀翻。 檄朱脩之使發兵萬人繼進，脩之不從。義宣知脩之貳於己，乃以魯秀爲雍州刺史，使將萬餘人擊之。王玄謨聞秀不來， 魯秀善戰，故王玄謨憚之。 喜曰：臧質易與耳。 易，以豉翻。	1
诸方游几腊，五夏五峰销。越讲迎骑象，蕃斋忏射雕。冷筇和雪倚，朽栎带云烧。从此西林老，瞥然三万朝。	0
我昔游成均，年少心犹童。倒床即甘寝，宁问达与穷。精爽忽飞越，梦到庐山中。庐山最佳处，二林占西东。开先在其间，泉石清而雄。分明我所记，古刹磨碑丰。长衔似持节，觉来梦还空。俛仰殆三绝，蹭蹬老更癃。贵贱等梦尔，觉梦一理同。持节何足道，得时可三公。说梦乃梦语，笑杀懒散翁。翁今往开先，凭何警盲聋。将此一转语，截断双石谼。源源自何来，其去何所终。	0
指下黄金星未曙，七条弦上夜乌啼。	0
一棹苕溪去，千门榆火新。老来犹是客，病起怯逢春。儒馆妙人物，吟毫泣鬼神。平生经济业，勉矣正逢辰。	0
翰林豪放绝勾栏。风月感雕残。一旦荆溪仙子，笔头唤聚时间。锦袍如在，云山顿改，宛似当年。应笑溧阳衰尉，鲇鱼依旧悬竿。	0
樊素艳而歌，乐天何所羡。须结帝王知，拜宠明光殿。	0
酿蜜山蜂初割户，衔泥梁燕已成家。春愁漠漠连芳草，閒过东园数落花。	0
何处深春好，春深幼女家。双鬟梳顶髻，两面绣裙花。妆坏频临镜，身轻不占车。鞦韆争次第，牵拽綵绳斜。	0
羊公追胜概，兹地暂逍遥。风景同南岘，丹青见北朝。石渠清夏气，高树激鲜飙。念法珍禽集，闻轻醉象调。偶分甘露味，偏觉众香饶。为问毗城内，馀薰几日销。	0
南风之时兮吹彼棘薪，乔木斯坏兮栋梁曷任。栌栌椳闑与扂楔兮，匠眯眯而弗寻。况承天之八柱兮，穷岁月而莫登。天岂不生材兮，郁牛山之嶙峋。雨露之所润兮，存日夜之肫肫。及大厦之将颠兮，无一木之可乘。羌小民之怨咨兮，谓天不仁。非道通乎三极兮，孰识天心。天既仁爱我民兮笃生伟人，一去就兮治乱攸分。天亦仁爱我公兮，不使见犬羊之骇奔，危机发兮众寐昏昏。秉离明以为烛兮，魂营营而上征。目断留田兮，歌南风之再吟。	0
温省绸缪罢，乡州偃息时。鹤情归不怨，凤德老无衰。月树供园莳，仙囊续宴卮。自惭淮守薄，千里与言诗。	0
秃发羁臣百不忧，树头树底鸣栗留。游方便具屈宋眼，出世真成陶谢流。著冠来籴太仓米，捩柁故转长淮舟。莫问铜钱恰三百，浇肠一斗与君谋。	0
玉妃孤艳照冰霜。初试道家妆。素衣嫌怕姮娥妒，染成宫样鹅黄。宫额娇涂飞燕，缕金愁立秋娘。湘罗百濯蹙香囊。蜜露缀琼芳。蔷薇水蘸檀心紫，郁金薰染浓香。萼绿轻移云袜，华清低舞霓裳。	0
丙戌，以聞喜公遙欣爲荆州刺史，豐城公遙昌爲豫州刺史。時上長子晉安王寶義有癈疾， 痼疾不可復用爲癈疾。長，知兩翻。 諸子皆弱小，故以遙光居中， 居中，謂爲揚州刺史。 遙欣鎭撫上流。	1
卜洛成周地，浮杯上巳筵。斗鸡寒食下，走马射堂前。垂柳金堤合，平沙翠幕连。不知王逸少，何处会群贤。	0
闭门翘足观山睡，松桧郁然云气高。说梦向人应不信，碧油幢下有旌旄。	0
平生憎鲍鱼肆，何处割山麝房。试与君评花品，不如渠有国香。	0
去岁游春屐，苔痕故可寻。人家随岸远，塔影落湖深。	0
突厥骨篤祿元珍寇朔州，遣燕然道大總管黑齒常之擊之， 燕，因肩翻。 以左鷹揚大將軍李多祚爲之副，大破突厥於黃花堆， 意卽黃瓜堆。按朔州有黃花堆，在神武川。 追奔四十餘里，突厥皆散走磧北。 走，音奏。磧，七迹翻。 多祚世爲靺鞨酋長， 靺鞨，音末曷。酋，慈由翻。長，知兩翻。 以軍功得入宿衞。黑齒常之每得賞賜，皆分將士；有善馬爲軍士所損，官屬請笞之，常之曰：柰何以私馬笞官兵乎！卒不問。 卒，子恤翻。	1
九衢日暖树苍苍，万里吴人忆水乡。汉主未曾亲羽猎，不知将底谏君王。	0
趙延壽請給上國兵廩食，契丹主曰：吾國無此法。乃縱胡騎四出，以牧馬爲名，分   番剽掠， 剽，妙匹翻。 謂之打草穀。丁壯斃於鋒刃，老弱委於溝壑，自東西兩畿 大梁之屬縣爲東畿，洛陽之屬縣爲西畿，此唐制也。唐制，兩京除赤縣外，餘屬縣爲畿縣。 及鄭滑曹濮，數百里間，財畜殆盡。 鄭滑曹濮，皆大梁之旁郡，以及言之，明上文所謂東西兩畿爲畿縣。濮，博木翻。	1
痴风盲雨骤难禁，撼壁掀窗夜向沈。百种已灰当世念，一团都是故乡心。伏鴽扑堕床头幔，饥鼠衔翻镜上簪。闲打无为坐空寂，谯楼五鼓已侵寻。	0
往岁衣褐见，受服金马门。拟将忠与贞，来酬主人恩。天地暂雷雨，洪波生平原。穷鳞遂蹭蹬，夙昔事罕存。幸逢帝出震，授钺清东藩。白日忽再中，万方咸骏奔。王风从西来，春光满乾坤。蛰虫竞飞动，余亦辞笼樊。遭遇思自强，宠辱安足言。唯将四方志，回首谢故园。	0
丙子，山胡圍齊離石。戊寅，齊主討之，未至，胡已走，因巡三堆， 魏收地形志：永安郡平寇縣，魏眞君七年併三堆屬焉。隋鴈門郡崞縣有平寇縣。 大獵而歸。	1
雷息疏雨散，空山夏云晴。南轩对林晚，篱落新蛩鸣。白酒一樽满，坐歌天地清。十年身未闲，心在人间名。永怀君亲恩，久贱难退情。安得蓬丘侣，提携采瑶英。	0
桃李场中已免参，只将农圃系头衔。	0
太后自垂拱以來，任用酷吏，先誅唐宗室貴戚數百人，次及大臣數百家，其刺史郞將以下，不可勝數。 將，卽亮翻。勝，音升。 每除一官，戶婢竊相謂曰： 戶婢，官婢之直宮中門戶者。 鬼朴又來矣。不旬月，輒遭掩捕族誅。監察御史朝邑嚴善思， 後魏分馮翊置澄城郡，仍置南五泉縣，西魏改爲朝邑縣，隋唐屬司州。監，古銜翻。朝，直遙翻。 公直敢言。時吿密者不可勝數， 勝，音升。 太后亦厭其煩，命善思按問，引虛伏罪者八百五十餘人。羅織之黨爲之不振， 爲，于僞翻。 乃相與搆陷善思，坐流驩州。 舊志：驩州至京師陸路一萬二千四百五十二里，水路一萬七千里，至東都一萬一千五百九十五里，水路一萬六千二百二十里。宋白曰：驩州，日南郡，堯放驩兜于崇山，卽此。 太后知其枉，尋復召爲渾儀監丞。 后改司天監爲渾儀監。丞，從七品下。復，扶又翻。渾，戶本翻。 善思名譔，以字行。 譔，士免翻。	1
在晋永和，癸丑暮春，初作兰亭会。集众贤，临峻岭崇山，有茂林修竹流水。畅幽情，纵无管弦丝竹，一觞一咏佳天气。于宇宙之中，游心骋目，此娱信可乐只。念人生相与放形骸。或一室晤言襟抱开。静躁虽殊，当其可欣，不知老至。然倦复何之。情随事改悲相系。俯仰间遗迹，往往俱成陈矣。况约境变迁，终期于尽，修龄短景都能几。谩古换今移，时消物化，痛哉莫大生死。每临文吊往一兴嗟。亦自悼不能喻于怀。算彭殇、妄虚均尔。今之视昔如契，后视今犹昔。故聊叙录时人所述，慨想世殊事异。后之来者览斯文，将悠然、有感于此。	0
云卧双峰祇对亭，黄尘萦拂玉梅惊。春风一棹归来早，谁作窗间拥鼻声。	0
於是命衞王爽等爲行軍元帥， 帥，所類翻。 分八道出塞擊之。爽督總管李充等四將出朔州道， 自馬邑出塞也。 己卯，與沙鉢略可汗遇於白道。 白道在長城北，有白道嶺白道溪。 李充言於爽曰：突厥狃於驟勝， 狃，女久翻。 必輕我而無備，以精兵襲之，可破也。諸將多以爲疑，唯長史李徹贊成之，遂與充帥精騎五千掩擊突厥，大破之。 帥，讀曰率。騎，奇寄翻；下並同。 沙鉢略棄所服金甲，潛草中而遁。其軍中無食，粉骨爲糧，加以疾疫，死者甚衆。	1
侍中寺雌雞化爲雄。	1
夏，五月，甲辰，東魏大赦。	1
聰遂破屯留長子， 屯，音純。 凡斬獲萬九千級。上黨太守龐淳以壺關降漢。 降，戶江翻。考異曰：十六國春秋作劉惇，劉琨傳作襲醇。今從帝紀。 劉琨以都尉張倚領上黨太守，據襄垣。 襄垣縣，屬上黨郡。宋白曰：襄垣，趙襄子所築，因以爲名。	1
步障随车起暗尘，画罗难隔艳阳春。水边争羡春阳柳，一岁东风一岁新。	0
小院春长，整整绣帘低轴。异葩幽艳，满千瓶百斛。珠钿翠佩，尘袜锦笼环簇。日烘风和，奈何芬馥。凤髓龙津，觉从前、气味俗。夜阑人醉，引春葱兢□。只愁飞去，暗与行云相逐。月娥好在，为歌新曲。	0
征東將軍都督揚·豫諸軍事王昶 據王昶傳，揚，當作荆。 上言：地有常險，守無常勢。今屯宛去襄陽三百餘里，有急不足相赴。遂徙屯新野。 新野縣，屬南陽郡。	1
粉署花骢入，丹霄紫诰垂。直庐惊漏近，赐被觉霜移。汉主前瑶席，穰侯许凤池。应怜后行雁，空羡上林枝。	0
萤火飏莲丛，水凉多夜风。离人将落叶，俱在一船中。	0
野入青芜巷，陂侵白竹门。风高开栗刺，沙浅露芹根。迸鼠缘藤桁，饥乌立石盆。东吴虽不改，谁是武王孙。	0
溯空明、霁蟾飞下，湖湘难辨遥树。流来那得清如许，不与众流东注。浮净宇。任消息虚盈，壶内藏今古。停杯问取。甚玉笛移宫，银桥散影，依旧广寒府。休凝伫。鼓枻渔歌在否。沧浪浑是烟雨。黄河路接银河路。炯炯近天尺五。还自语。奈一寸闲心，不是安愁处。凌风远举。趁冰玉光中，排云万里，秋艇载诗去。	0
十年乙酉二○五	1
今年节物非常晚，春尽西街花尚多。试问二三真率友，小车篮舁肯重过。	0
炳毛威骨自精神，好祝提毫点刷人。纵使不成犹胜狗，休添角翼乱天真。	0
繹幕人蔡匡據城以叛燕， 繹幕縣，自漢以來屬淸河郡，至隋廢，入德州安樂縣。 燕慕容麟慕容隆共   攻之。泰山太守任泰潛師救匡， 任，音壬。 至匡壘南八里，燕人乃覺之。諸將以匡未下而外敵奄至，甚患之。隆曰：匡恃外救，故不時下。今計泰之兵不過數千人，及其未合，擊之，泰敗，匡自降矣。乃釋匡擊泰，大破之，斬首千餘級。匡遂降， 降，戶江翻；下同。 燕王垂殺之，且屠其壘。	1
殷勤移植地，曲槛小阑边。共约重芳日，还忧不盛妍。阻风开步障，乘月溉寒泉。谁料花前后，蛾眉却不全。	0
萧寺暂相逢，离忧满病容。寒斋秋少燕，阴壁夜多蛩。树暗水千里，山深云万重。怀君在书信，莫过雁回峰。	0
山深万木寂，一片古心枯。昨夜梅花月，相期道不孤。	0
芙蓉本作树，花叶两相宜。慎勿迷莲子，分明立券辞。	0
惟岳將康日知以趙州歸國，惟岳益疑王武俊，武俊甚懼。或謂惟岳曰：先相公委腹心於武俊， 先相公，謂李寶臣。相，息亮翻。 使之輔佐大夫，又有骨肉之親。 謂武俊子士眞壻於李氏。 武俊勇冠三軍，今危難之際，復加猜阻；若無武俊，欲使誰爲大夫卻敵乎！ 冠，古玩翻。難，乃旦翻。復，扶又翻。爲，于僞翻。 惟岳以爲然，乃使步軍使衞常寧與武俊共擊趙州，又使王士眞將兵宿府中以自衞。 將，卽亮翻，又音如字。	1
一马浮江拥瑞图，青规群彦掎长裾。本缘献替居门下，不为江虾与䱥鱼。	0
人去悠悠隔两天，未审迢迢度几年。纵使身游万里外，终归意在十娘边。	0
石梁嵲屼据山流，异迹尝闻记道猷。五百真如谁化灭，三千色界妄探求。灯龛焰古长年在，茗盏花浓继日浮。静境少留尘虑息，松风萧飒又惊秋。	0
觀軍容宣慰處置使左監門衞大將軍兼神策軍使內侍監魚朝恩，專典禁兵，寵任無比， 處，昌呂翻。監，古銜翻。朝，直遙翻。 上常與議軍國事，勢傾朝野。朝恩好於廣座恣談時政， 好，呼到翻。 陵侮宰相，元載雖強辯，亦拱默不敢應。	1
瑞气氤氲入绛纱。水沉香荐碧流霞。疏梅欲破风前蕊，冷菊犹开霜后花。销粉黛，减铅华。药炉经卷好生涯。络滨侍从他年贵，便是蟠桃王母家。	0
龙穴潜幽通海潮，璇宫突兀插云霄。三千世界诸天近，百二山河故国遥。寥落偏城连谷口，荒凉古寺倚山腰。溪南可款门脩竹，何况丁宁已见招。	0
腊日天寒苑猎迟，猎回诸卫龊枪旗。女真王子新朝觐，旋遣黄门赐口脂。	0
萬榮之破王孝傑也，於柳城西北四百里依險築城，留其老弱婦女，所獲器仗資財，使妹夫乙冤羽守之，引精兵寇幽州。恐突厥默啜襲其後，遣五人至黑沙，語默啜曰： 黑沙，突厥庭。語，牛倨翻。 我已破王孝傑百萬之衆，唐人破膽，請與可汗乘勝共取幽州。三人先至，默啜喜，賜以緋袍。二人後至，默啜怒其�緩，將殺之，二人曰：請一言而死。默啜問其故，二人以契丹之情吿。默啜乃殺前三人而賜二人緋，使爲鄕導， 鄕，讀曰嚮。 發兵取契丹新城，殺所獲涼州都督許欽明以祭天；圍新城三日，克之， 新城，卽前契丹所築，在柳城西北者。 盡俘以歸。使乙冤羽馳報萬榮。	1
紫荷媚曲塘，青秧舞平畦。晨光泫晞露，众木含华滋。咸惊物外慕，归休及良时。	0
回公胶法不轻传，太玉知机合伴仙。安得翠云蜚象管，书邀风月上蛮笺。	0
纷纷健吏奉新书，一点侁星绝世无。钳铁冶人心不忍，秉牢盆笔涕先濡。近臣远作輶轩使，法从臞于陋巷儒。懊恼西风情太薄，不吹老泪到苏湖。	0
徐溫以金陵形勝，戰艦所聚， 艦，戶黯翻。 乃自以淮南行軍副使領昇州刺史，留廣陵，以其假子元從指揮使知誥爲昇州防遏兼樓船副使，往治之。 從，才用翻。治，直之翻。爲徐知誥完理昇州徐溫遂居之張本。	1
燕主寶出中山，與趙王麟遇于�城。 考之字書，無�字，有阱字；疾郢翻。 麟不意寶至，驚駭，帥其衆奔蒲陰， 蒲陰縣，屬中山郡，前漢之曲逆縣也，後漢章帝醜其名，改曰蒲陰。帥，讀曰率；下同。 復出屯望都， 復，扶又翻。 土人頗供給之。慕容詳遣兵掩擊麟，獲其妻子，麟脫走，入山中。	1
相國何以長安地陿， 陿，與狹同。 上林中多空地，棄；願令民得入田，毋收稾，爲禽獸食。 師古曰：稾，禾稈也，言恣人田之，不收其稾稅也。索隱曰：苗子還種田人，收稾入官。稾，工老翻。 上大怒曰：相國多受賈人財物，乃爲請吾苑！下相國廷尉，械繫之。 賈，音古。爲，于僞翻。下，遐嫁翻。 數日，王衞尉侍，前問曰： 師古曰：前問，謂進而請也。 相國何大罪，陛下繫之暴也？上曰：吾聞李斯相秦皇帝，有善歸主，有惡自與。今相國多受賈豎金，而爲之請吾苑以自媚於民， 師古曰：媚，愛也；求愛於民。 故繫治之。王衞尉曰：夫職事苟有便於民而請之，眞宰相事；陛下柰何乃疑相國受賈人錢乎？且陛下距楚數歲，陳豨黥布反，陛下自將而往；當是時，相國守關中，關中搖足，則關以西非陛下有也！相國不以此時爲利，今乃利賈人之金乎？且秦以不聞其過亡天下；李斯之分過，又何足法哉！陛下何疑宰相之淺也！帝不懌。 師古曰：懌，悅也；感衞尉之言，故慙悔而不悅也。 是日，使使持節赦出相國。相國年老，素恭謹，入，徒跣謝。帝曰：相國休矣！相國爲民請苑，吾不許；我不過爲桀紂主，而相國爲賢相。吾故繫相國，   欲令百姓聞吾過也。	1
郡闲多暇日，况乃值清冬。风叶已成扫，霜芜犹复重。佛香留夜火，蔬饭候晨钟。谁信二千石，心如一衲翁。	0
辛苦佣耕久，饥寒谪戍馀。竟令秦失鹿，首为汉驱鱼。	0
歉岁古多盗，于今起丰年。村村递迁偪，旗鼓莽相联。蚍蝣信有力，复此走兴安。淋漓雨万壑，骇浪惊前山。携持母妹孤，寄此一叶寒。犹胜去年冬，我身落梅川。母子各一方，而中隔妖躔。呼酒相劳苦，兹犹幸团栾。百年几星霜，十九落忧患。人生亦何乐，四顾愁我颜。平生百事贫，所得惟林泉。亦复不过取，溢量常恐颠。天公尚不与，谓我取伤廉。前登马岗云，回首东南天。恻恻不得语，萧然泪潺湲。	0
溫旣誅殷庾，威勢翕赫， 翕，盛也。赫，炎之極也。 侍中謝安見溫遙拜。溫驚曰：安石，卿何事乃爾？安曰：未有君拜於前，臣揖於後。 當是時，晉之君臣，蓋可知矣。春秋之義所謂微而顯者也。	1
去岁花前曾记有。坐醉嬉游，花下携纤手。粉面与花相间斗。星眸一转晴波溜。一见新花还感旧。泪眼逢春，忍更看花柳。春恨厌厌如永昼。□□寂寞黄昏后。	0
柳风飞絮扑征袍，望远楼中望眼高。几许江南名利客，灰尘满面日劳劳。	0
何茲全標點王崇武聶崇岐覆校	1
荒墟忽见翠成堆，错认青山入眼来。元是松林如此好，不妨归去更勤栽。	0
多病闭门懒出，避喧终日高眠。惟可以君命竹，安能以兄事钱。	0
春风不与寒威争，轻雷自转惊群萌。纷纷桃李厌开谢，杏萼一吐增双明。吾侪小人不敢触，走送夜閤浮香倾。平明七字为题品，蛮触不战收降兵。哦诗正喜涵清冰，攀条已恨飞红英。爱花不似爱诗苦，世上馀物俱无情。使君唤客有高致，半道未许杯盘成。舁篮日月走台皂，不用二字邀门生。长檠照席语倾座，一笑转我苍颜赪。更穷山水访禅寂，欲去政恐讥兼并。	0
瞿塘迤逦尽，巫峡峥嵘起。连峰稍可怪，石色变苍翠。天工运神巧，渐欲作奇伟。坱轧势方深，结搆意未遂。旁观不暇瞬，步步造幽邃。苍崖忽相逼，绝壁凛可悸。仰观八九顶，俊爽淩颢气。晃荡天宇高，奔腾江水沸。孤超兀不让，直拔勇无畏。攀缘见神宇，憩坐就石位。巉巉隔江波，一一问庙吏。遥观神女石，绰约诚有以。俯首见斜鬟，拖霞弄修帔。人心随物变，远觉含深意。野老笑我旁，少年尝屡至。去随猿猱上，反以绳索试。石笋倚孤峰，突兀殊不类。世人喜神怪，论说惊幼稚。楚赋亦虚传，神仙安有是？云此今尚尔。翠叶纷下垂，婆娑绿凤尾。风来自偃仰，若为神物使。绝顶有三碑，诘曲古篆字。老人那解读，偶见不能记。穷探到峰背，采斫黄杨子。黄杨生石上，坚瘦纹如绮。贪心去不顾，涧谷千寻缒。山高虎狼绝，深入坦无忌。溟濛草树密，葱茜云霞腻。石窦有洪泉，甘滑如流髓。终朝自盥漱，冷冽清心胃。浣衣挂树梢，磨斧就石鼻。徘徊云日晚，归意念城市。不到今卅年，衰老筋力惫。当时伐残木，牙檗已如臂。忽闻老人说，终日为叹喟。神仙固有之，难在忘势利。贫贱尔何爱，弃去如脱屣。嗟尔若无还，绝粮应不死。	0
窗草池莲乐意连，一帆直到太虚前。拈来瓦砾无非道，触处鸢鱼共此天。鹑固珍羞元是鼠，蜣虽秽物却为蝉。神奇臭腐相更禅，妙理谁知所以然。	0
蔼蔼春景馀，峨峨夏云初。躞蹀退朝骑，飘飖随风裾。晨从四丞相，入拜白玉除。暮与一道士，出寻青溪居。吏隐本齐致，朝野孰云殊。道在有中适，机忘无外虞。但愧烟霄上，鸾凤为吾徒。又惭云林间，鸥鹤不我疏。坐倾数杯酒，卧枕一卷书。兴酣头兀兀，睡觉心于于。以此送日月，问师为何如。	0
疏懒吾成性，才华尔自彊。早称眉最白，何事绶仍黄。时暑嗟于迈，家贫念聚粮。秪应宵梦里，诗兴属池塘。	0
洗尽一春歌酒尘，苍江吹破碧粼粼。繁华过眼都如梦，祇有三峰是故人。	0
丁未，詔內外解嚴。	1
知誥欲進用齊丘而徐溫惡之， 宋齊丘爲徐知誥謀奪徐氏之政，使溫知之，豈特惡之而已。蓋齊丘之爲人，輕佻褊躁，溫以此惡之耳。惡，烏路翻。 以爲殿直軍判官。 殿直，使之入直吳殿。軍判官，行軍判官也。 知誥每夜引齊丘於水亭屛語，常至夜分， 屛語，屛左右而與齊丘密語也。水亭則四旁空闊，無耳屬于垣之虞。夜分，夜半也。屛，必郢翻。 或居高堂，悉去屛障，獨置大爐，相向坐，不言，以鐵筯畫灰爲字，隨以   匙滅去之， 去屛障，所以防左右隱蔽其身而竊窺者。去，羌呂翻。 故其所謀，人莫得而知也。	1
云水最饶处，轮蹄无到时。夜蟾生佛面，春雪印僧眉。	0
南都绿蚁封初拆，西圃芳条换新碧。宾僚相遇惜馀春，樽俎留连因促席。百夫决拾看和容，何用娱宾循饮格。前者新诗严武事，几日毬场较锋镝。幕中赖有从事贤，抱器逢时隼当射。聊从把酒发笑谈，岂独鸣弦观准的。分明争计算多少，举令都忘歌节拍。蒙邑大夫富才艺，早擅词林名藉藉。昨来州序偶淹留，幸接话言逾宿昔。行筹不必苦辞觞，得隽况曾先射泽。多惭病守鲜欢悰，出口无奇但喑哑。贪荣窃禄未能归，每听春禽愁杜魄。今朝何似强开颜，为喜尊前有嘉客。	0
彗孛飞光照天地，九天瓦裂屯冤气。鬼哭声声怨赵高，宫花滴尽扶苏泪。祸起萧墙不知戢，羽书催筑长城急。剑上忠臣血未乾，沛公已向函关入。	0
保塞節度使劉萬子暴虐，失衆心，且謀貳於梁，李繼徽使延州牙將李延實圖之。延實因萬子葬胡敬璋，攻而殺之，遂據延州。馬軍都指揮使河西高萬興與其弟萬金聞變，以其衆數千人詣劉知俊降。 爲高萬興兄弟取鄜延張本。 岐王置翟州於鄜城， 後魏置敷城郡及敷城縣，隋改曰鄜城，唐屬坊州。九域志，縣在鄜州東一百二十里。翟，徒歷翻。 其守將亦降。	1
桂枝家共折，鸡树代相传。忝向鸾台下，仍看雁影连。夜闲方步月，漏尽欲朝天。知去丹墀近，明王许荐贤。	0
桓玄餘黨桓亮苻宏等擁衆寇亂郡縣者以十數，劉毅劉道規檀祗等分兵討滅之，荆湘江豫皆平。詔以毅爲都督淮南等五郡軍事豫州刺史， 淮南廬江歷陽晉熙安豐，凡五郡。 何無忌爲都督江東五郡軍事會�內史。 會，工外翻。	1
自君理畿甸，予亦经江淮。万里书信断，数年云雨乖。归来休浣日，始得赏心谐。朱绂恩虽重，沧州趣每怀。树低新舞阁，山对旧书斋。何以发秋兴，阴虫鸣夜阶。	0
窗户风凉四面开，陶公爱晚上高台。中庭不热青山入，野水初晴白鸟来。静思道心缘境熟，粗疏文字见诗回。诸生围绕新篇读，玉阙仙宫少此才。	0
稻田凫雁满晴沙，钓渚归来一径斜。门带果林招邑吏，井分蔬圃属邻家。皋原寂历垂禾穗，桑竹参差映豆花。自笑谩怀经济策，不将心事许烟霞。	0
我家吴会青山远，他乡关塞白云深。为许羁愁长下泪，那堪春色更伤心。惊鸟屡飞恒失侣，落花一去不归林。如何此日嗟迟暮，悲来还作白头吟。	0
何因散地共徘徊，人道君才我不才。骑少马蹄生易蹶，用稀印锁涩难开。妻知年老添衣絮，婢报天寒拨酒醅。更愧小胥咨拜表，单衫冲雪夜深来。	0
云表争飞镂玉花，冲烟照水弄光华。遍妆庭树能多巧，乱入风帘不奈斜。漠漠杨花迷客径，纷纷蝴蝶满人家。寒檐向晚凝清滴，乳洞春硝长马牙。	0
汤周二大仙，庐此得升天。风俗因兴庙，春秋不记年。锦云张紫盖，琴溜泻鸣泉。丹灶犹存鼎，仙花发故园。	0
乙巳，幽州節度使張守珪斬契丹王屈烈及可突干，傳首。 考異曰：舊守珪傳屈烈作屈剌。契丹傳來年正月傳首。今從實錄。	1
武節都指揮使史弘肇攻代州，拔之，斬王暉。 王暉降契丹見上卷上年。	1
魏主敕後軍將軍宇文福行牧地。福表石濟以西，河內以東，距河凡十里。 行，下孟翻。牧地，縱則石濟以西，河內以東，橫則距河十里。按杜佑通典，衞州汲縣古牧野之地。則其地宜畜牧，有自來矣。 魏主自代徙雜畜置其地，使福掌之；畜無耗失， 畜，許救翻。 以爲司衞監。	1
夏，四月，還，至奉高， 奉高，泰山郡治所。 禮祠地主於梁父。 地主，八神之一也。梁父縣屬泰山郡。父，音甫。 乙卯，令侍中儒者皮弁搢紳，射牛行事， 續漢志：委貌皮弁同制，長七寸，高四寸，制如覆盆，前高廣，後   卑銳，所謂夏之母追殷之章甫者也。委貌，以皁絹爲之；皮弁，以鹿皮爲之。沈約曰：古者貴賤皆執笏，其有事則搢之於腰帶，所謂搢紳之士者，搢笏而垂紳。紳，帶也，長三尺。天子有事必自射牛，示親殺也；今採此禮以爲封禪議。 封泰山下東方， 考異曰：武紀：癸卯，上還，登封泰山。蓋癸卯自海上還，乙卯至泰山行事也。 如郊祠泰一之禮。封廣丈二尺，高九尺， 廣，古曠翻，度廣曰廣。高，居號翻，度高曰高。 其下則有玉牒書，書祕。禮畢，天子獨與侍中奉車都尉霍子侯上泰山， 服虔曰：子侯，霍去病子也。上，時掌翻；下同。 亦有封，其事皆禁。明日，下陰道。 山北爲陰。 丙辰，禪泰山下阯 師古曰：阯者，山之基足。阯，音止。 東北肅然山，如祭后土禮，天子皆親拜見， 見，賢遍翻；下同。 衣尙黃，而盡用樂焉。江淮間茅三脊爲神藉， 藉，才夜翻；薦也。 五色土益雜封。其封禪祠，夜若有光，晝有白雲出封中。 師古曰：雲出於所封之中。 天子從禪還，坐明堂， 班志，明堂在奉高西南四里。臣瓚曰：郊祀志：初，天子封泰山，泰山東北阯，古時有明堂處，則此所坐者也。明年秋，乃作明堂。 羣臣更上壽頌功德。 更，互也，工衡翻。 詔曰：又以五載一巡狩，用事泰山，令諸侯各治邸泰山下。 載，子亥翻。治，直之翻；下同。	1
中和节后捧琼瑰，坐读行吟数月来。只叹雕龙方擅价，不知赪尾竟空回。千枝白露陶潜柳，百尺黄金郭隗台。惆怅报君无玉案，水天东望一裴回。	0
秦後將軍金城俱難攻蘭陵太守張閔子于桃山， 俱，姓；難，名。魏收地形志：蘭陵昌慮縣有桃山。 大司馬溫遣兵擊卻之。	1
米车已过尘迷路，渔网才收月满船。	0
烟霞聚散通三岛，星斗分明在一壶。笑说馀杭沽酒去，蔡家重要会麻姑。	0
壬辰，鸞使蕭諶先入宮，遇曹道剛及中書舍人朱隆之，皆殺之。直後徐僧亮盛怒， 直後，亦   宿衞之官，侍衞於乘輿之後者也。 大言於衆曰：吾等荷恩， 荷，下可翻。 今日應死報！又殺之。鸞引兵自尙書入雲龍門，戎服加朱衣於上，比入門，三失履。 懼而失其常度也。比，必寐翻，及也。 王晏徐孝嗣蕭坦之陳顯達王廣之沈文季皆隨其後。帝在壽昌殿， 壽昌殿，武帝所起，宴居常居之。 聞外有變，猶密爲手敕呼蕭諶，又使閉內殿諸房閤。俄而諶引兵入壽昌閤，帝走趨徐姬房，拔劍自刺，不入， 趨，七喩翻。刺，七亦翻。 以帛纏頸，輿接出延德殿。諶初入殿，宿衞將士皆操弓楯欲拒戰。 操，千高翻。楯，食尹翻。 諶謂之曰：所取自有人，卿等不須動！宿衞素隸服於諶，皆信之；及見帝出，各欲自奮，帝竟無一言。行至西弄，弑之。 此延德殿之西弄也。丁度集韻曰：弄，廈也，屛也。亦作㢅。帝死時年二十二。 輿尸出殯徐龍駒宅，葬以王禮。徐姬及諸嬖倖皆伏誅。鸞旣執帝，欲作太后令；徐孝嗣於袖中出而進之，鸞大悅。癸巳，以太后令追廢帝爲鬱林王，又廢何后爲王妃，迎立新安王昭文。	1
寝扉临碧涧，晨起澹忘情。空林细雨至，圆文遍水生。永日无馀事，山中伐木声。知子尘喧久，暂可散烦缨。	0
醉来还睡睡还醒，长是三更梦便惊。细数更声有何益，不然作么到天明。	0
朱唇不注晓妆薄，玉颊频啼夜雨翻。	0
自古诗人高远处，看君涉步迈前峰。谩呼贾岛为同社，莫遣陶潜是别宗。	0
长藤呵路多公侯，我辈不应来宦游。平生流涎向云水，此心已往形独留。黄沙霏霏乌帽底，三载长安饱尝此。何如闲把一茎丝，坐钓澄江月明里。采芝仙人今岂无，踏遍山腰日已晡。白云可衣兰可佩，禦寒不必思丰狐。人生此段差可乐，风御径须游六幕。夜深何处凤箫声，留得馀音传万壑。	0
此行滩最险，犹幸拜先生。身与天俱远，心惟月共明。家书何日到，世路几时平。岁晚嗟寥落，春风独满城。	0
新秋十日浣朱衣，铃阁无声公吏归。风韵渐高梧叶动，露光初重槿花稀。四时苒苒催容鬓，三爵油油忘是非。更报明朝池上酌，人知太守字玄晖。	0
红粉青娥映楚云，桃花马上石榴裙。罗敷独向东方去，谩学他家作使君。	0
书剑追随遍蜀西，归来窗月听朝鸡。相期岁晚林中约，忍见佳城石上题。锦里人稀烟冉冉，横川路迥草萋萋。黔南愧我催瓜戍，泪落巴山望欲迷。	0
脱空谩语莫知真，诳惑愚蒙呼杀人。爱者拟求名利用，被他误赚怕论申。唯言草异生岩谷，更说天涯泛海津。有甚相干争道理，几家烧鍊几家贫。	0
鲤鱼程阔海茫茫，照眼琼标十二行。矾弟梅兄同旧隐，风姨月姊特新妆。湘滨人远难闻瑟，洛浦才高最断肠。何似香严真实处，鼻端无窍著猜量。	0
竹斋陋止。坐客无毡为客喜。壁不遮风。八达门窗更四通。邻家觅酒。赤脚扶翁翁老寿。子曰其何。除却渠侬没事多。	0
鸢肩燕颔刺天飞，自顾而今已后时。巾褐萧然成野老，有何情绪更哦诗。	0
诗人翻水尽，寂寞五侯烟。醉魂何在，应骑箕尾列青天。记得平生谈笑，夹岸手栽杨柳，同泛夜深船。溪水还依旧，深浅半青竿。小神仙，殷七七，许闲闲。黄粱未熟，经游都在梦魂间。我厌嚣尘浊味，几欲凌云羽化，鸡犬不留残。俗事丹砂冷，且抱一枝安。	0
薛王業疾病，上憂之，容髮爲變。 爲，于僞翻。 七月，己巳，薨，贈諡惠宣太子。	1
不知身老大，犹似旧时狂。为酒游山县，留诗遍草堂。归期秋未尽，离恨日偏长。更羡君兄弟，参差雁一行。	0
故人怆久别，兹夕款郊扉。山僮漉野酝，稚子褰书帷。清露泫珠瑩，金波流玉徽。忘言我造适，瞪视君无违。但令静胜躁，自使癯者肥。不待蘧生年，从此知昔非。	0
乘槎远引神仙客，万里清风上海涛。回首不知沙界小，飘衣犹觉色尘高。须弥有顶低垂日，兜率无根下戴鳌。释梵茫然齐劫火，飞云不觉醉陶陶。	0
君不见镇戎德顺弓箭手，耕种官田自防守。相团置堡禦蕃军，下视贼庭殊不有。杀羊取骨燃艾炙，试卜赋兵知拾寇。都校招呼入堡居，堡外重围百里馀。墙低城小不难破，贼箭如棚城上过。堡中不及数十人，且斗且骂且欣欣。登陴斫门谓平取，应弦死伤已无数。窗间定箭射酋豪，一箭已闻哭声举。争将锦囊裹贼尸，鸣金收众唯恐迟。不唯城堡依然固，吾众不伤毫与釐。自从干戈动四鄙，覆军杀将曾无耻。朝廷未省遗边功，何事此勋不闻记。安得天兵百万众，尽如此辈坚且勇。	0
春风吹愁端，散漫不可收。不如古溪水，祗望乡江流。	0
秋，七月，辛亥，周王享太廟。	1
秦淮契阔几经春，钓月临风入梦频。万灶无哗新号令，一樽相属旧慇勤。绿波南浦予回棹，落日孤城子问津。聚散云萍浑若此，临分一笑大江滨。	0
天河漫漫北斗璨，宫中乌啼知夜半。新缝白纻舞衣成，来迟邀得吴王迎。低鬟转面掩双袖，玉钗浮动秋风生。酒多夜长夜未晓，月明灯光两相照，后庭歌声更窈窕。馆娃宫中春日暮，荔枝木瓜花满树。城头乌栖休击鼓，青蛾弹瑟白纻舞。夜天曈曈不见星，宫中火照西江明。美人醉起无次第，堕钗遗佩满中庭。此时但愿可君意，回昼为宵亦不寐，年年奉君君莫弃。	0
开元皇帝掌中怜，流落人间二十年。长说承天门上宴，百官楼下拾金钱。歌喉渐退出宫闱，泣话伶官上许归。犹说入时欢圣寿，内人初著五方衣。	0
已分将身著地飞，那羞践踏损光晖。无端又被春风误，吹落西家不得归。	0
魏丞相泰自弘農爲橋，濟河，至建州。丙寅，齊主自將出頓東城。 卽晉陽之東城也。將，卽亮翻。 泰聞其軍容嚴盛，歎曰：高歡不死矣！會久雨，自秋及冬，魏軍畜產多死，乃自蒲阪還。於是河南自洛陽，河北自平陽已東，皆入于齊。 邊民見魏師無功，齊能自立，心無反側，疆埸遂定。	1
忆冒重围入，孤城赖不亡。战功何日赏，檄草至今藏。旧事归诗卷，新寒入箭创。江边逢杜杲，鬓发各苍苍。	0
灯火光元夕，歌呼亦尽欢。欣闻雪霏白，愁失荔垂丹。老酒莲花曲，甜鱼藿叶槃。万金书若到，便可解忧端。	0
拂檐拖地对前墀，蝶影蜂声烂熳时。万倍馨香胜玉蕊，一生颜色笑西施。忘归醉客临高架，恃宠佳人索好枝。将并舞腰谁得及，惹衣伤手尽从伊。	0
强栽髭鬓较锱铢，眼底精神不解枯。许我苍颜殿诸老，可能同读远游无。	0
诗家偏为此伤情，品韵由来莫与争。解笑亦应兼解语，只应慵语倩莺声。	0
城近斜临南郭路，地宽分得奉诚园。垂竿引水穿回径，种竹成阴补坏垣。晓露不收荷已败，新霜将落柿初繁。天晴野旷秋风厉，借榻虚堂负午暄。	0
灵刹倚山光，无尘染洞房。云笼金地暖，龙喷玉泉香。松竹分幽径，楼台耸上方。蓬壶人到此，僧伴绕回廊。	0
请借三分势，仍分七路兵。是儿虽乳臭，莫近吕蒙营。	0
侯景以羊鴉仁爲五兵尙書。庚子，鴉仁出奔江西，將赴江陵，至東莞， 南徐州有東莞郡，不在江西，意者東莞其東關之誤歟？ 盜疑其懷金，邀殺之。 考異曰：太淸紀在十月。今從梁帝紀典略。	1
小彴过清溪，有亭才四柱。地僻少人行，翩翩下鸥鹭。	0
隐隐雷声天鼓吹，荧荧灯火夜星辰。风流太守明如镜，何用姮娥作主人。	0
无端伏枕日，不见放舟时。晚得平安报，初成送别诗。山深归履急，江阔度杯迟。定许同香火，终参惠远师。	0
岩前曾考腐斤樵，洞里仙人不可招。龙睡有时悭小雨，春长无地觅灵苗。与攻中散平时懒，更沃文园异日消。调鼎和羹须玉液，预私清泚注轻瓢。	0
裴叔業自尋陽仍進向湘州，欲殺湘州刺史南平王銳，防閤周伯玉大言於衆曰：此非天子意。今斬叔業，舉兵匡社稷，誰敢不從！銳典籤叱左右斬之。乙酉，殺銳；又殺郢州刺史晉熙王銶，南豫州刺史宜都王鏗。	1
花浮深岸树。迎新曦窗影，细触游尘。映叶青梅，记共折南枝，又及尝新。驻屐危亭，烟墅杳、风物撩人。虹外斜阳留晚，莺边落絮催春。心事应辜桃叶，但自把新诗，遍写修筠。恨满芳洲，倩晚风吹梦，暗逐江云。慢捻轻拢，幽思切、清音谁闻。谩有鸳鸯结带，双垂绣巾。	0
鸟啼花落暮春天，一遇斯晨一泫然。旧业岂无书可读，遗言犹有石堪传。孝思不碍飞遐想，忠愤何由竭报缘。庙社已同缨绂尽，尊尧千古忆陈编。	0
蜀主自永平末 梁乾化元年，蜀改元永平；梁貞明二年，蜀改元通正。 得疾，昏瞀， 瞀，莫候翻。 至是增劇；以北面行營招討使兼中書令王宗弼沉靜有謀，五月，召還，以爲馬步都指揮使。乙亥，召大臣入寢殿，吿之曰：太子仁弱，朕不能違諸公之請，踰次而立之； 卽謂張格令諸公署表時事。 若其不堪大業，可置諸別宮，幸勿殺之。但王氏子弟，諸公擇而輔之。徐妃兄弟，止可優其祿位，愼勿使之掌兵預政，以全其宗族。	1
万古秦时镜，从来抱至精。依台月自吐，在匣水常清。烂烂金光发，澄澄物象生。云天皆洞鉴，表里尽虚明。但见人窥胆，全胜响应声。妍媸定可识，何处更逃情。	0
白玉搔头坠髻松。怯冷翠裙重。当时离佩解丁东。澹云低、暮江空。青丝结带鸳鸯盏，岁华晚、又相逢。绿尘湘水避春风。步归来、月宫中。	0
创得幽亭近岭梅，绿阴名好称仙才。四围山色檐头出，一带泉声竹里来。	0
靜江節度使同平章事李瓊卒， 李瓊取靜江，見二百六十二卷唐昭宗光化三年。 楚王殷以其弟永州刺史存知桂州事。	1
肉食贪谋己，几成国与人。珠旒轻遗贼，玉册忍称臣。四海皆流涕，三军盍奋身。不堪宗社辱，一战靖边尘。	0
箧有亡友诗，愈久愈鲜健。不归芙蓉城，定返灵芝殿。	0
梁甫高吟一幅巾，联翩众盗肯同群。久蟠丘壑虽龙卧，默计江山已鼎分。庸蜀欲开来日月，隆中先见会风云。杂耕初动明星落，千古英雄泣渭滨。	0
翠幕珠帏敞月营，金罍玉斝泛兰英。岁岁年年常扈跸，长长久久乐升平。	0
小池绿净数游鱼，高柳蝉嘶暑气虚。露脸清真双菡萏，风标閒雅一舂锄。囊中时晒君臣药，肘后新抄和扁书。只此便为安稳处，何须林下与山居。	0
魏圍中山旣久，城中將士皆思出戰。征北大將軍隆言於寶曰：涉珪雖屢獲小利，然頓兵經年， 涉歲爲經年。去年十一月，魏攻中山。 凶勢沮屈， 沮，在呂翻。 士馬死傷太半，人心思歸，諸部離解， 謂賀蘭紇鄰紇奚三部。 正是可破之時也。加之舉城思奮，若因我之銳，乘彼之衰，往無不克。如其持重不決，將卒氣喪， 將，卽亮翻。喪，息浪翻。 日益困逼，事久變生，後雖欲用之，不可得也！寶然之。而衞大將軍麟每沮其議， 麟有異志，故沮隆議。 隆成列而罷者，前後數四。	1
晉李嗣昭固守踰年， 前年十二月，李嗣昭入潞州，去年五月康懷貞始攻之；至夾寨破則是年五月也。 城中資用將竭，嗣昭登城宴諸將作樂。流矢中嗣昭足， 矢中，竹仲翻。 嗣昭密拔之，座中皆不覺。 李嗣昭登城宴樂，示敵以餘暇也；中矢而密拔之，所以安衆也。 帝數遣使賜嗣昭詔，諭降之； 數，所角翻。 嗣昭焚詔書，斬使者。	1
际晚绿烟起，入门芳树深。不才叨下客，喜宴齿诸簪。夜月仍携妓，清风更在林。彩毫挥露色，银烛动花阴。自接通家好，应知待士心。向隅逢故识，兹夕愿披襟。	0
纂叔父征東將軍方鎭廣武，纂遣使謂方曰： 使，疏吏翻。 超實忠臣，義勇可嘉；但不識國家大體，權變之宜。方賴其用，以濟世難， 難，乃旦翻。 可以此意諭之。超上疏陳謝，纂復其爵位。 爲超殺纂張本。	1
净植香来水北，残蝉声度桥东。清沚金鳞漾绿，夕阳白鹭翻红。	0
庚辰，詔大赦，以前會�內史司馬休之爲都督荆·雍·梁·秦·寧·益六州諸軍事荆州刺史； 雍，於用翻。 北徐州刺史劉道憐爲兗·靑二州刺史，鎭京口。 北徐州刺史治彭城。使道憐鎭京口，以爲建康北藩之重。 使豫州刺史諸葛長民監太尉留府事。 監，工銜翻。 裕疑長民難獨任，乃加劉穆之建武將軍，置佐吏，配給資力以防之。 是時裕已有殺長民之心矣。	1
一曲重弹子贱琴，三年风月总知音。休言无补公家事，留得堂前竹树阴。	0
何劳谄笑学趋时，务实清修胜用机。猛虎十年摇尾立，苍鹰一旦醒心飞。神依正道终潜卫，天鉴衷肠竞不违。事历艰难人始重，九层成后喜从微。	0
上自爲太子，受尙書於桓榮，及卽帝位，猶尊榮以師禮。嘗幸太常府，令榮坐東面，設几杖，會百官及榮門生數百人， 門生，受業於門者也。 上親自執業； 執業，猶執經也。 諸生或避位發難， 發難，發疑難也。難，乃旦翻。 上謙曰：太師在是。旣罷，悉以太官供具賜太常家。榮每疾病，帝輒遣使者存問，太官太醫相望於道。及篤，上疏謝恩，讓還爵土。帝幸其家問起居，入街，下車，擁經而前，撫榮垂涕，賜以牀茵帷帳刀劍衣被，良久乃去。自是諸侯將軍大夫問疾者，不敢復乘車到門， 復，扶又翻。 皆拜牀下。榮卒，帝親自變服臨喪送葬，賜冢塋于首山之陽。 賢曰：首陽山，在今偃師縣西北。 子郁當嗣，讓其兄子汎；帝不許，郁乃受封，而悉以租入與之。帝以郁爲侍中。	1
忆得宿新宅，别来馀蕙香。初闻守郡远，一日卧空床。野驿烟火湿，路人消息狂。山楼添鼓角，村栅立旗枪。晚渚露荷败，早衙风桂凉。谢家章句出，江月少辉光。	0
共僧分晚供，呼渡立桥东。雁背西风紧，渔梁落照红。云添疏树影，叶补败船篷。旧日津亭酒，黄垆蔓草中。	0
一从持钵别，更未到人间。好静居贫寺，遗名弃近山。雨前缝百衲，叶下闭重关。若便浔阳去，须将旧客还。	0
甲午，以前太傅劉寔爲太尉，寔以老固辭；不許。庚子，以光祿大夫高光爲尙書令。	1
静者宜膺寿，胡为忽梦楹。伤嗟见行路，优典识皇情。徒泣巴山路，终悲蜀道程。弟兄仁达意，千古各垂名。	0
朝三暮四昔尚童，踰七望八今成翁。见佛未肯右肩袒，对客尝称左耳聋。叩额有疏拜墀下，断腕无麻纳禁中。自怜老病菁华竭，不及花枝岁岁红。	0
恶语岂堪酬妙句，粗餐曾不餍常珍。得君海错俱奇绝，从此鄞江发兴新。	0
八月秋高战马肥，观兵郊外振天威。一声凤吹迎鸾驭，五色龙文杂衮衣。剑戟横空金气肃，旌旗映日綵云飞。令严星火诸军奋，直斩单于塞上归。	0
昔岁琼林花气曛，今朝长乐柳梢春。事随流水滔滔度，鬓结繁霜戢戢新。世路饱谙都是梦，人生可贵莫如身。会须筑室临清洛，相与携筇戴葛巾。	0
麟游小雪近家山，归思连云不可攀。珍重岁寒惟白桧，忽飘幽韵到人间。	0
暴衣楼上清秋夜，河鼓星临十二城。银汉无梁不可渡，牵牛织女若为情。	0
秋，七月，辛亥，齊立世宗妃元氏爲文襄皇后， 后，東魏孝靜帝女。 宮曰靜德。又封世宗子孝琬爲河間王，孝瑜爲河南王。乙卯，以尙書令封隆之錄尙書事，尙書左僕射平陽王淹爲尙書令。	1
贫极非关病，忧多信自伤。悲歌一顷豆，惊馈五家浆。拥耒宜耕石，沈钩岂为璜。中林环室在，开径望求羊。	0
癸卯，徐羨之進位司徒，王弘進位司空，傅亮加開府儀同三司，謝晦進號衞將軍，檀道濟進號征北將軍。 謝晦自領軍將軍進號，檀道濟自鎭北將軍進號。	1
中原百川赴东西，万折惟有蜀江耳。师之桑梓江干侧，扁舟却访鸱夷子。荆楚吴越我未到，每闻谈者亦自喜。羡师脱去事幽寻，春风满帆作行李。会稽草木朝霞蔚，钱塘波涛夏雷疾。桂树枫叶怨楚人，莼羹盐豉诧吴客。到处定知有新得，长篇短韵挥椽笔。他时我亦探禹穴，一见名字如促膝。	0
徵狀貌不逾中人，而有膽略，善回人主意，每犯顏苦諫；或逢上怒甚，徵神色不移，上亦爲霽威。 人主之威，重於雷霆。霽威，言猶雨霽則雷霆亦收威。爲，于僞翻。 嘗謁吿上冢， 上，時掌翻。 還，言於上曰：人言陛下欲幸南山，外皆嚴裝已畢，而竟不行，何也？上笑曰：初實有此心，畏卿嗔，故中輟耳。 嗔，昌眞翻。 上嘗得佳鷂，自臂之，望見徵來，匿懷中；徵奏事固久不已，鷂竟死懷中。	1
八十瞎兼挛，形骸槁木然。不烦大司命，更算小行年。	0
珪欲撫慰新附，深悔參合之誅， 事見上卷孝武帝太元二十年，珪以燕人懲參合之禍，苦戰不下，故深悔之。 素延坐討反者殺戮過多，免官；以奚牧爲幷州刺史。牧與東秦主興書稱頓首，與之均禮。 時乞伏氏建國隴西，號秦，故史書姚秦爲東秦以別之。 興怒，以吿珪，珪爲之殺牧。 爲，于僞翻。	1
便归去，懒东涂西抹，学少年婆。	0
魏行臺尙書左僕射于暉等兵數十萬，擊羊侃於瑕丘， 劉昫曰：瑕丘，春秋時魯之瑕邑；宋以爲兗   州治所，隋始置瑕丘縣。 徐紇恐事不濟，說侃請乞師於梁， 說，式芮翻。 侃信之，紇遂來奔。暉等圍侃十餘重， 重，直龍翻。 栅中矢盡，南軍不進。十一月，癸亥夜，侃潰圍出，且戰且行，一日一夜乃出魏境，至渣口， 水經引郡國志曰：偪陽有柤水，南亂于沂，而注于沭，謂之柤口；春秋諸侯會吳于柤卽此。渣，側加翻。 衆尙萬餘人，馬二千匹。士卒皆竟夜悲歌，侃乃謝曰：卿等懷土，理不能相隨，幸適去留， 言或去或留，各從其意也。 於此爲別。各拜辭而去。魏復取泰山。 復，扶又翻，又如字。 暉，勁之子也。 于勁事魏孝文帝。	1
别墅棋边勍敌破，上流帐下捷书飞。几年二虎争雄长，一剖为羓一遁归。	0
倦客衣空化，求知刺欲漫。孤飞回鹢路，别泪溢鲛盘。待举秋槐老，承颜夏枕安。新篇时寄我，鱼信接长澜。	0
尙書殷仲文以朝廷音樂未備，言於劉裕，請治之。 治，直之翻。 裕曰：今日不暇給，且性所不解。 解，戶買翻，曉也；下同。 仲文曰：好之自解。裕曰：正以解則好之，故不習耳。   英雄之言，政自度越常流；世之嗜音者，可以自省矣。好，呼到翻。	1
教遍宫娥唱遍词，暗中头白没人知。楼中日日歌声好，不问从初学阿谁。	0
突厥伊利可汗卒，子科羅立，號乙息記可汗； 厥，君勿翻。考異曰：顏師古隋書突厥傳云：弟逸可汗立。今從周書及北史。 三月，遣使獻馬五萬于魏。 使，疏吏翻。 柔然別部又立阿那瓌叔父鄧叔子爲可汗； 考異曰：魏書北史蠕蠕傳皆云立鐵伐爲可汗，突厥傳皆云立鄧叔子爲可汗。蓋諸部分散，各有所立也。 乙息記擊破鄧叔子於沃野北木賴山。乙息記卒，捨其子攝圖而立其弟俟斤，號木杆可汗。 俟，渠之翻。杆，公旦翻。爲後佗鉢卒攝圖爭國張本。考異曰：周書作木汗，隋書作俟斗木杆。今從北史。 木杆狀貌奇異，性剛勇，多智略，善用兵，鄰國畏之。	1
三十六峰横一川，绿波无路草芊芊。牛羊晚食铺平地，雕鹗晴飞摩远天。洛客尽回临水寺，楚人皆逐下江船。东西未有相逢日，更把繁华共醉眠。	0
八月，庚寅，命中撫軍司馬炎副貳相國事。 依五官將故事也。	1
晴晓国门通，都门蔼将发。纷纷洛阳道，南望伊川阙。衍漾乘和风，清明送芬月。林窥二山动，水见千龛越。罗袂罥杨丝，香桡犯苔发。群心行乐未，唯恐流芳歇。	0
是歲，初迎氣於五郊。 續漢書曰：迎氣五郊之兆，四方之兆各依其位，中央之兆在未，壇皆三尺。立春之日，迎春於東郊，祭靑帝句芒，車服皆靑，歌靑陽，八佾舞雲翹之舞。立夏之日，迎夏於南郊，祭赤帝祝融，車服皆赤，歌朱明，舞如迎春。先立秋十八日，迎黃靈於中兆，祭黃帝后土，車服皆黃，歌朱明，八佾舞雲翹育命之舞。立秋之日，迎秋於西郊，祭白帝蓐收，車服皆白，歌白藏，八佾舞育命之舞。立冬之日，迎冬於北郊，祭黑帝玄冥，車服皆黑，歌玄冥，舞如迎秋。	1
二十解书剑，西游长安城。举头望君门，屈指取公卿。国风冲融迈三五，朝廷欢乐弥寰宇。白璧皆言赐近臣，布衣不得干明主。归来洛阳无负郭，东过梁宋非吾土。兔苑为农岁不登，雁池垂钓心长苦。世人遇我同众人，唯君于我最相亲。且喜百年有交态，未尝一日辞家贫。弹棋击筑白日晚，纵酒高歌杨柳春。欢娱未尽分散去，使我惆怅惊心神。丈夫不作儿女别，临岐涕泪沾衣巾。	0
月照玉楼春漏促，飒飒风摇庭砌竹。梦惊鸳被觉来时，何处管弦声断续。惆怅少年游冶去，枕上两蛾攒细绿。晓莺帘外语花枝，背帐犹残红蜡烛。	0
纷纷世界多金宝，试觅一闲何处讨。天公忌闲亦惜闲，似欲人人忙里老。长安道上人如烟，信有阴阳错昏晓。食升衣尺我类渠，玉带金鱼为谁好。上而公相下百官，鞅掌其身发华皓。出临民庶或愧色，归对妻儿仍热恼。农商工贾各有役，何况倡优及舆皂。岂如老龚缚屋看青山，赁地于邻甘种稻。有男肯穫女习纺，布褐藜羹事翁媪。天怜老龚忙为贫，报以一闲非草草。乃知富贵天不惜，闲处闲人古来少。问龚胡为闲处栖，告以中恬外无扰。家传古书数万卷，充栋牙签四围绕。兴来拈读拂蠹鱼，兴尽留残听啼鸟。花阴坐久看日转，叶径行稀任风扫。问闲何味作何说，口不能言心自了。初从太白得微遇，晚向渊明饱问道。区区拟议已不闲，非作非休此其稍。我闻如是三叹息，苦恨当年归不早。闲中之味肯见分，亦欲诛茅镜湖小。	0
旅顿饭足饱，村帘酒莫赊。暮龄嗟客路，春事属山家。蕨长竹将笋，梅残李始花。问翁何处去，岭外有烟沙。	0
鸞又遣徐玄慶西上害諸王。 上，時掌翻。 臨海王昭秀爲荆州刺史，西中郞長史何昌㝢行州事。玄慶至江陵，欲以便宜從事。昌㝢曰：僕受朝廷意寄， 意寄，謂屬意寄託之。 翼輔外藩。殿下未有愆失，君以一介之使來，何容卽以相付邪！ 使，疏吏翻。 若朝廷必須殿下，當自啓聞，更聽後旨。昭秀由是得還建康。 考異曰：南史：明帝使裴叔業齎旨詔昌㝢，令以便宜從事。昌㝢拒之曰：   臨海王未有失，寧得從君單詔邪？卽時自有啓聞，須反更議。叔業曰：若爾，便是拒詔；拒詔，軍法行事耳！答曰：能見殺者君也，能拒詔者僕也！叔業不敢逼而退。昭秀由此得還都。今從齊書。 昌㝢，尙之之弟子也。 何昌㝢於此有周昌之節矣。	1
金轮风火转无涯，震旦观光渡海沙。八万言诠归贝叶，三千世界聚莲花。有缘禽鸟来波第，随喜天人尽木叉。今古少林风月在，闭门常御白牛车。	0
乾坤正气钟圣物，聪明天纵临生民。四灵百端皆符身，九夷八蛮咸来宾。制作百为开彝伦，明禋千载秋又春。物睹之圣为何人，羲农尧舜禹汤文。万古帝王咸准则，祗令万物睹者德。	0
能向风尘识马周，新丰饮尽得相留。后车惯载胡王缚，衰草频惊战马秋。灵武须公来辟土，桃林他日待归牛。承平卫霍知虚老，剩著新篇继日休。	0
丁酉，削唐文扆官爵，流雅州。辛丑，以宋光嗣爲內樞密使，與兼中書令王宗弼宗瑤宗綰宗夔並受遺詔輔政。初，蜀主雖因唐制置樞密使，專用士人， 唐制，樞密使本用宦者。 及唐文扆得罪，蜀主以諸將多許州故人， 蜀主本許州舞陽人，其諸將亦多許人。 恐其不爲幼主用，故以光嗣代之。自是宦者始用事。 爲蜀以宦者亡張本。	1
云景含初夏，休归曲陌深。幽帘宜永日，珍树始清阴。迟客唯长簟，忘言有匣琴。画披灵物态，书见古人心。芳草多留步，鲜飙自满襟。劳形非立事，潇洒愧头簪。	0
一眼空山空复空，欹芦倒荻雨和风。却缘小队旌旗过，教得青枫学著红。	0
大饑。 五穀皆不熟爲大饑。	1
三起复三眠，吹花涨雨烟。浮萍增采色，轻压绿池莲。	0
春，正月，庚子，隋將入新都，大赦。	1
饧箫吹暖，蜡烛分烟，春思无限。风到楝花，二十四番吹遍。烟湿浓堆杨柳色，昼长闲坠梨花片。悄帘栊，听幽禽对语，分明如剪。记旧日、西湖行乐，载酒寻春，十里尘软。背后腰肢，彷佛画图曾见。宿粉残香随梦冷，落花流水和天远。但如今，病厌厌、海棠池馆。	0
低阴漠漠水漫漫，杨柳如丝不忍看。见说山前风更恶，杏花无处避春寒。	0
蜀主常列錦步障，擊毬其中，往往遠適而外人不知。爇諸香，晝夜不絕。久而厭之，更爇皁莢以亂其氣。 更，工衡翻。爇，如悅翻。皁莢如豬牙者良，爇之其氣酷烈。 結繒爲山，及宮殿樓觀於其上，或爲風雨所敗，則更以新者易之。或樂飮繒山，涉旬不下。 繒，慈陵翻。觀，工喚翻。敗，補邁翻。樂，音洛。 山前穿渠通禁中，或乘船夜歸，令宮女秉蠟炬千餘居前船，卻立照之，水面如晝。或酣飮禁中，鼓吹沸騰， 吹，尺睡翻。 以至達旦。以是爲常。	1
欲知公之忠，须诵三谏诗。欲知公之惠，须读万安碑。朝廷得公重，天下失公悲。骑鲸今几年，悠悠人见思。今人愧前脩，风流不可追。立朝无刚容，突梯仍脂韦。字民乏廉声，敲扑急茧丝。不知富贵有磨灭，芳名姱节无穷时。游子晚出公之乡，儿时敛衽公清规。吁嗟九原不可作，每于清夜梦见之。所以今日拜公像，浩歌出门双泪垂。	0
两只胡床小憩些，一枝筇杖拄倾斜。烟云惨淡天将雪，风日荒寒梅未花。人去客来酤酒市，鸡鸣犬吠野人家。清游不用忙归去，强管行程是暮鸦。	0
前日雨如丝，缤纷杂朝雾。昨日雨如注，万壑争驰骛。今朝有霁色，作意在芒屦。那知复如倾，漫天飞瀑布。介休借车振苍穹，十八叶幡如火红。涛头起伏万银屋，河伯尽以山为宫。门前小艇疾飞鸿，挽我同趋急流中。人生如梦贵适意，乘此可食千头龙。醉中举杯谢舟子，口腹自营吁可鄙。不闻大禹不过门，血指为疏九年水。何如乘风拜张坚，唤取女娲来补天。坐令赤子脱鱼腹，六合内外还桑田。柳枝却下蛟龙约，谈笑支奇付铁索。异时天上敢惊呼，斥作人间铛折脚。	0
细落粗和忽复繁，顿清朝市不闻喧。天迷皓色风何乱，地湿春泥土半翻。香暖会中怀岳寺，樵鸣村外想家园。闲吟只爱煎茶澹，斡破平光向近轩。	0
接耳交肩话绮疏，扶摇九万此南图。对床风雨人皆有，协韵埙篪我独无。偶尔诗家鸿雁行，为今酒岛鹡鸰徒。情知一舸鸱夷去，临欲出门灯影孤。	0
一拜虬髭便受恩，宫门细柳五摇春。男儿自古多离别，懒对英雄泪满巾。	0
月洲月眼阅人多，且道西州事若何。朱紫贵人皆好命，不知中有孔明么。	0
長樂公丕帥衆三萬自枋頭將歸鄴城，龍驤將軍檀玄擊之，戰于谷口， 檀玄，晉將也。谷口在枋頭西。 玄兵敗，丕復入鄴城。 復，扶又翻。	1
陸遜入江夏，催人種葑豆。 頁二二九四	1
盧�惡太子太師顏眞卿，欲出之於外。 惡，烏路翻。 眞卿謂�曰：先中丞傳首至平原， 中丞，謂�父弈也。事見二百一十七卷天寶十四載。 眞卿以舌舐面血。 舐，直氏翻。 今相公忍不相容乎！�矍然起拜，然恨之益甚。	1
一代文昌贵，千年谏议名。天球声浑厚，玄酒韵和平。岩穴思风采，朝廷惜老成。东西生死别，江水泪为倾。	0
隋末，歙州賊汪華據黟歙等五州，有衆一萬， 歙州，本新安郡，隋平陳置歙州，黟歙二縣屬焉。歙，音攝。黟，音伊；劉昫曰：音同䃜。縣南石墨嶺出石墨故也。 自稱吳王。甲子，遣使來降； 使，疏吏翻。降，戶江翻。 拜歙州總管。	1
以司空鄭沖爲司徒，左僕射盧毓爲司空。 晉志曰：尙書僕射，漢本置一人；至漢獻帝建安四年，以執金吾榮郃爲尙書左僕射，僕射分置左右蓋自此始。經魏至晉，迄于江左，省置無常，置二則爲左右僕射，或不兩置，但曰尙書僕射，令闕則左爲省主，若左右並闕，則置尙書僕射以主省事。毓，余六翻。 毓固讓驃騎將軍王昶光祿大夫王觀司隸校尉琅邪王祥，詔不許。	1
少府監裴匪舒，善營利， 少，詩照翻。 奏賣苑中馬糞，歲得錢二十萬緡。上以問劉仁軌，對   曰：利則厚矣，恐後代稱唐家賣馬糞，非嘉名也。乃止。匪舒又爲上造鏡殿，成， 爲，于僞翻。 上與仁軌觀之，仁軌驚趨下殿。上問其故，對曰：天無二日，土無二王， 孟子載孔子之言。 適視四壁有數天子，不祥孰甚焉！上遽令剔去。 去，羌呂翻。	1
岸芷汀兰曲曲春，绿蓑青箬老江濆。倚船三弄东风恶，吹断巫山片片云。	0
选进良家备六宫，仙姿时得本从容。由来真色生人世，不在巫山十二峰。	0
善恶一时妄念，荣枯都不关心。晦明隐显任浮沈。随分饥餐渴饮。神静湛然常寂，不妨坐卧歌吟。一池秋水碧仍深。风动鱼惊尽任。	0
素苞淡注。自是东君试。占断陇头光，正雪里、前村独步。一枝竹外，日暮怯轻寒，山色远，水声长，寂寞江头路。小桥斜渡。人静销魂处。淡月破黄昏，影浮疏、清香暗度。竹篱茅舍，斜倚为谁愁，应有恨，负幽情，惟恐风姨妒。	0
上與宋申錫謀誅宦官，申錫引吏部侍郞王璠爲京兆尹，以密旨諭之。璠泄其謀， 璠，孚袁翻。考異曰：按舊璠傳：去年七月爲京兆尹，十二月遷左丞。故申錫得罪時，京兆尹乃崔琯也。 鄭注王守澄知之，陰爲之備。	1
凡吊先生者，多伤荆棘间。不知三尺墓，高却九华山。天地有何外，子孙无亦闲。当时若徵起，未必得身还。	0
欲望中原双目断，听谈往事几心酸。百年故家好人物，尘沙流落太无端。	0
喃喃解语凤皇儿，曾听梨园竹里吹。谁谓五陵年少子，还将此曲暗相随。	0
无赖年年逐酒徒，今年不饮兴何如。醉乡若有人名籍，但愿春风点检疏。	0
只将诗律对晴窗，我本无为人自降。曹子棒头施色五，崔侯厅下植松双。千篇堪友骑鲸李，八咏当奴梦笔江。文字兴馀行乐耳，肯容碧玉自盈缸。	0
林下中餐后，天涯欲去时。衡阳过有伴，梦泽出应迟。石磬疏寒韵，铜瓶结夜澌。殷勤讶此别，且未定归期。	0
绿惨双蛾不自持，只缘幽恨在新诗。郎心应似琴心怨，脉脉春情更泥谁。	0
传语东归王副使，也须别却海棠回。	0
青青榹树林，下荫苍藓石。幽人宴坐时，怀抱忘其适。不见暮樵归，寒山雨中碧。	0
畴昔胜冠日，曾为绛帐生。九言闻至教，一顾得虚声。不意叨严近，于今接老成。宁须诗酒赐，侍坐导知荣。	0
濠梁古县城，结束赴王程。道路携家去，波涛隔月行。车临芳草下，吏踏落花迎。暮郭山遥见，春洲鸟不惊。风烟谯国远，桑柘楚田平。何以书能化，长淮彻海清。	0
不移一步到西天，端坐诸方在目前。项后有光犹是幻，云生足下未为仙。	0
满魄断埃氛，牵吟并舍闻。一年唯此夜，到晚愿无云。待赏从初出，看行过二分。严城亦已闭，悔不预期君。	0
双鹊先我来，飞上东轩背。书随好梦到，人与佳节会。一欢难把玩，回首了无在。却渡来时溪，断桥号浅濑。茫茫暑天阔，霭霭孤城背。青山眊氉中，落日凄凉外。盛衰岂我意，离合非所碍。何以解我忧，粗了一事大。	0
湖田十月清霜堕，晚稻初香蟹如虎。扳罾拖网取赛多，篾篓挑将水边货。纵横连爪一尺长，秀凝铁色含湖光。蟛蜞石蟹已曾食，使我一见惊非常。买之最厌黄髯老，偿价十钱尚嫌少。漫誇丰味过蝤蛑，尖脐犹胜团脐好。充盘煮熟堆琳琅，橙膏酱渫调堪尝。一斗擘开红玉满，双螯{拶扌=口}出琼酥香。岸头沽得泥封酒，细嚼频斟弗停手。西风张翰苦思鲈，如斯丰味能知否。物之可爱尤可憎，尝闻取刺于青蝇。无肠公子固称美，弗使当道禁横行。	0
一时人物到如今，人望先生日已深。愿以苍生置怀抱，勿因空谷有遐心。	0
寄蹇浑成迹，经年滞杜南。价轻犹有二，足刖已过三。鸡肋曹公忿，猪肝仲叔惭。会应谋避地，依约近禅庵。	0
令賈人毋得衣錦繡綺縠絺紵罽，操兵乘騎馬。 師古曰：賈人，坐販賣者也。綺，文繒也，   卽今之細綾也。絺，細葛也。紵，織紵爲布及疏也。罽，織毛，若今毼及氍毹之類也。操，持也。兵，凡兵器也。乘，駕車也。騎，單騎也。賈，音古。衣，於旣翻。絺，充知翻。紵，音佇。罽，居例翻。操，千高翻。余據：錦，織文也；繡，刺文而五采備者也；縠，縐紗也。騎，奇寄翻。	1
妙选昭阳进，羞花妒六宫。行阶莲落地，随御柳含风。按舞天光近，徵歌烛影红。夜深金殿合，环佩月明中。	0
儒蕴披幽笈，仙图启秘关。嵩云为雨罢，来伴相君閒。	0
戊子，竟陵文宣王子良以憂卒。帝常憂子良爲變，聞其卒，甚喜。 鬱林但虞子良爲變，而不知鸞諶之謀已成矣。	1
五字长城久让登，云梯更羡最高层。别来大有离群恨，今日西南又得朋。	0
十二月，乙卯，隋遣兼散騎常侍曹令則通直散騎常侍魏澹來聘。 散，悉亶翻。騎，奇寄翻。 澹，收之族也。 魏收事齊以文名。澹，徒覽翻。	1
举世何人肯自知，须逢精鉴定妍媸。若教嫫母临明镜，也道不劳红粉施。	0
泽国多芳草，年年长自春。应从屈平后，更苦不归人。	0
江上绿杨芳草。想见故园春好。一树海棠花，昨夜梦魂飞绕。惊晓。惊晓。窗外一声啼鸟。	0
谪仙酒渴要吞江，刘毅一呼从此欲。当知明琼亦有神，引上洞天三十六。	0
故人逢傲吏，问驿下西关。制锦谁能似，鸣琴尔自闲。京江三国地，斗野五州山。去矣繁霜鬓，烟波照白纶。	0
秦王熾磐遣鎭南將軍吉毗等帥步騎一萬南伐白苟車孚崔提旁爲四國，皆降之。 白狗國至唐猶存，蓋生羌也；其地與東會州接。車孚崔提旁爲無所考。帥，讀曰率。騎，奇寄翻。降，戶江翻。	1
多谢孀娥得得来，肯陪绿鬓映黄台。剪成绛蜡灯间艳，移向青油幕底栽。万目竞拚通夕看，两眉赢得片时开。祗怜人亦牵丝戏，任向当场弄几回。	0
清时屏臣奸，琴瑟大更化。四佞斥昕朝，一札颁丙夜。明庭集孔鸾，清庙荐琼斝。堂堂西山孙，藉藉少室价。给札承明庐，紬书群玉舍。功名渠自来，迫逐不容赦。君心政事本，治化朝廷下。纪纲始宫闱，国本关宗社。累章沥忠赤，万口齐脍炙。迩来忠佞杂，异论淆王霸。昊天且不容，膴仕骈姻娅。回遹何日沮，好官从唾骂。人方酣势利，君独辩奸诈。同僚俱愧赧，灶婢亦惊讶。官职一涕唾，名声穷泰华。列之绍符间，允矣陈邹亚。江东天一方，使者星言驾。我亦滕氓廛，何幸寇君借。国步正艰危，人心实凭藉。良民困盗贼，螟蟊损禾稼。豪姓侵细民，荆榛害桑柘。污官混廉吏，鲍秽薰兰麝。少烦六辔濡，行见四辈迓。君诚梁栋材，好与支大厦。	0
五色香幢重复重，宝舆升座发神钟。薝卜名花飘不断，醍醐法味洒何浓。九天论道当宸眷，七祖传心合圣踪。愿比灵山前世别，多生还得此相逢。	0
石与人俱贬，人亡石尚存。却怜坚重质，不减浪花痕。满酌中山酒，重添丈八盆。公兮不归北，万里一招魂。	0
年年芳信负红梅，江畔垂垂又欲开。珍重多情关令尹，直和根拨送春来。	0
有屋须生子，为家要及时。云山千态度，弓冶几书诗。寿日能佳事，秋风况捷期。长年一杯酒，吾与菊花知。	0
腻蘤金英扑，纤莛玉段抽。萱如解荣悴，争合自忘忧。	0
性情懒慢好相亲，门巷萧条称作邻。背烛共怜深夜月，蹋花同惜少年春。杏坛住僻虽宜病，芸阁官微不救贫。文行如君尚憔悴，不知霄汉待何人。	0
浊世住终难，孤峰念永安。逆风眉磔磔，冲雪锡珊珊。石室关霞嫩，松枝拂藓乾。岩猿应认得，连臂下句栏。	0
甲寅，以尙書右僕射和郁爲征北將軍，鎭鄴。	1
夹城西畔小毬场，彩仗弯弯人对行。一样骅骝三百疋，金羁更伴绿游缰。	0
文物流彩，声明动色。人竭其恭，灵昭其饬。歆荐不已，垂祯无极。送礼有章，惟神还轼。	0
生后至和嘉祐时，老身犹及见淳熙。都忘满镜星星发，带了春幡便出嬉。	0
既得陇，复望蜀，未求宝剑先求玉。秦相后车一千毂，唐相胡椒八百斛。黄金肘印驾黄鹄，身前佞佛身后福。九潦泻入无底谷，匹似人心犹易足。九州四海王同年，三江五湖春水船。便应犯斗入月边，馀事犹堪济巨川。天风吹来堕人寰，水精宫里作诗仙。寄笺排云叫穹昊，愿赐江湖散人号。玉皇留渠作丰年，早晚唤归香案前。诗仙掉头不肯住，田园将芜梦归去。括苍山胜道场山，向来结茅非雾间。斋房恰则斗来大，中藏世界三千个。门前蛮触战方酣，鼻息如雷政高卧。	0
闻道山颠有鼎湖，莲花还似旧时无。轩辕去后空车辙，疑此山川即旧都。	0
骏马绣障泥，红尘扑四蹄。归时何太晚，日照杏花西。绣幕珊瑚钩，春开翡翠楼。深情不肯道，娇倚钿箜篌。	0
魏郢州刺史韋珍， 韋珍先以樂陵鎭將與東荆州刺史桓誕同鎭沘陽，尋爲郢州刺史。 在州有聲績，魏主賜以駿馬穀帛。珍集境內孤貧者，悉散與之，謂之曰：天子以我能綏撫卿等，故賜以穀帛，吾何敢獨有之！	1
陕郡太守来告别，翰林主人为置酒。急唤寻常诗酒伴，要誇此会为难有。席间骋辩何快哉，恰似纵丸临坂走。诙谐往往笑绝倒，同异时时瞋掉手。共怜奇伟出尘冥，却欲昏愚浪枯朽。从来豪举必兼包，击节齐侯容九九。我实鄙钝不晓事，贤公采取宁非偶。择之文行众所珍，昔日乘槎犯牛斗。年将老矣又分符，莫遣安排用庄叟。	0
行杯且待怨歌终，多病怜君事事同。衰鬓别来光景里，故乡归去乱罹中。乾坤垫裂三分在，井邑摧残一半空。日晚长亭问西使，不堪车马尚萍蓬。	0
大地风尘恶，长天岁月奔。忧来浑是感，梦破与谁言。缑鹤空回首，河牛暗断魂。吾今拙又拙，无复问天孙。	0
百花成锦柳飞绵，才度清明上巳前。绣盖徐徐红日永，六宫游幸不鸣鞭。	0
乘流坎止。住个斋儿无愠喜。竹引清风。透入虚窗窍窍通。仰天酌酒。万八千年磐古寿。身在无何。只这斋儿已自多。	0
晓日东南欲照梁，藏鸦密柳暗横塘。行庖束蜜停晨爨，别馆熏衣冷夜香。陌上鲜风横去幰，阳滨翠潋泛行觞。独嗟楚客流芳晚，淹卧愔愔带眼长。	0
睥睨旁围百尺楼，翚飞缥缈接云浮。鲸波不动海山碧，弹压东南十四州。	0
膏火无光巳累年，欢娱少味是穷边。强吹箫鼓迎乌帽，勾引游人近酒前。	0
渺渺家山水四涯，秋风曾忆醉黄华。马头不识南塘路，又看咸阳二月花。	0
他乡易感岁时侵，病入衰骸苦不禁。卧听儿孙羞栗脯，倦依炉火只愁吟。房无肥腯牲三俎，幕有馨香酒数斟。苦与黔娄分等级，尚为吾妇莫伤心。	0
臨川內史羊璿坐與誕素善，下獄死。 璿，音旋。下，遐稼翻。	1
磨尔牙，错尔爪，狐莫威，兔莫狡，饥来吞噬取肠饱。横行不怕日月明，皇天产尔为生狞。前村半夜闻吼声，何人按剑灯荧荧。	0
跪伸霜素剖琅玕，身堕瑶池魄暗寒。红锦晚开云母殿，白珠秋写水精盘。情高鹤立昆崙峭，思壮鲸跳渤澥宽。谁有轩辕古铜片，为持相并照妖看。	0
往事闲思人共怕。十年塞上烟尘亚。百万铁衣驰铁马。都弄罢。八风断送归莲社。卖药得钱休教化。归来醉卧蜗牛舍。一颗明珠元不夜。非待借。神光穿透诸天下。	0
五月，西燕主沖攻長安，秦王堅身自督戰，飛矢滿體，流血淋漓。沖縱兵暴掠，關中士民流散，道路斷絕，千里無煙。有堡壁三十餘，推平遠將軍趙敖爲主， 安遠平遠，二將軍號，蓋皆當時所置。 相與結盟，冒難遣兵糧助堅，多爲西燕所殺。堅謂之曰：聞來者率不善達，此誠忠臣之義，然今寇難殷繁， 難，乃旦翻。殷，衆也，盛也。繁，多也。 非一人之力所能濟也，徒相隨入虎口，何益！汝曹宜爲國自愛， 爲，于僞翻。 畜糧厲兵，以俟天時，庶幾善不終否，有時而泰也！ 幾，居希翻。否，皮鄙翻。	1
秋，九月，冠軍景桓侯霍去病薨。 冠，古玩翻。 天子甚悼之，爲冢，像祁連山。	1
柳边淮水一般绿，花底钟山分外青。闲趁游丝不知远，夕阳才过已疏星。	0
沈慶之帥衆攻城，身先士卒，親犯矢石， 帥，讀曰率。先，悉薦翻。 乙巳，克其外城；乘勝而進，又克小城。誕聞兵入，走趨後園， 趨，七喩翻。 隊主沈胤之等追及之，擊傷誕，墜水，引出，斬之。誕母妻皆自殺。 誕母，文帝殷脩華；妻，徐妃。	1
分竹守南谯，弭节过梁池。雄都众君子，出饯拥河湄。燕谑始云洽，方舟已解维。一为风水便，但见山川驰。昨日次睢阳，今夕宿符离。云树怆重叠，烟波念还期。相敦在勤事，海内方劳师。	0
五岳祭秩皆三公，四方环镇嵩当中。火维地荒足妖怪，天假神柄专其雄。喷云泄雾藏半腹，虽有绝顶谁能穷。我来正逢秋雨节，阴气晦昧无清风。潜心默祷若有应，岂非正直能感通。须臾静扫众峰出，仰见突兀撑青空。紫盖连延接天柱，石廪腾掷堆祝融。森然魄动下马拜，松柏一径趋灵宫。粉墙丹柱动光彩，鬼物图画填青红。升阶伛偻荐脯酒，欲以菲薄明其衷。庙令老人识神意，雎盱侦伺能鞠躬。手持杯珓导我掷，云此最吉馀难同。窜逐蛮荒幸不死，衣食才足甘长终。侯王将相望久绝，神纵欲福难为功。夜投佛寺上高阁，星月掩映云朣胧。猿鸣钟动不知曙，杲杲寒日生于东。	0
人生奥区中，犹如茧中蚕。欲穷无然心，足力有不堪。终南有五虎，衔牙坐耽耽。乃有忘躯人，临穴已拟探。干将古宝剑，吹毛可挥䤴。亦有躁戾者，执刃求其镡。所得计所伤，胆溃心忧惔。况夫爱见魔，悦如刍豢甘。大士独了然，白月沉珠潭。独造无僮仆，妙理去二三。至哉天下乐，端默坐草庵。	0
濯龙门外主家亲，鸣凤楼中天上人。自有金杯迎甲夜，还将绮席代阳春。	0
昨现官身往，今迎影子回。总云凫入觐，谁料鵩为灾。巷静公人去，门荒吊客来。故园花满架，犹似去年开。	0
日暮秋风吹野花，上清归客意无涯。桃源寂寂烟霞闭，天路悠悠星汉斜。还似世人生白发，定知仙骨变黄芽。东城南陌频相见，应是壶中别有家。	0
龍德元年辛巳九二一是年五月方改元。	1
上使王公八座與荆州刺史朱脩之書， 晉志曰：五曹尙書一僕射二令爲八座。宋蓋二僕射，一令。 令丞相義宣自爲計。書未達，庚寅，脩之入江陵，殺義宣，幷誅其子十六人，及同黨竺超民從事中郞蔡超諮議參軍顏樂之等。超民兄弟應從誅，何尙之上言：賊旣遁走，一夫可擒。若超民反覆昧利，卽當取之，非唯免愆，亦可要不義之賞。而超民曾無此意，微足觀過   知仁。 何尙之此言爲竺超民兄弟道地耳。要，一遙翻。 且爲官保全城府，謹守庫藏， 爲，于僞翻。藏，徂浪翻。 端坐待縛。今戮及兄弟，則與其餘逆黨無異，於事爲重。上乃原之。	1
左臺中丞來俊臣羅吿同平章事任知古狄仁傑裴行本司禮 章：十二行本禮作農；乙十一行本同；孔本同；退齋校同。 卿崔 章：十二行本崔作裴；乙十一行本同；下同。 宣禮前文昌左丞盧獻御史中丞魏元忠潞州刺史李嗣眞謀反。 任，音壬。嗣，祥吏翻。考異曰：舊來俊臣傳云：地官尙書狄仁傑益州長史任令暉冬官尙書李遊道秋官尙書袁智弘司賓卿崔基文昌左丞盧獻等六人，並爲羅告。李嶠傳云：太后使給事中李嶠與大理少卿張德裕侍御史劉憲覆其獄，德裕等雖知其枉，懼罪，並從俊臣所奏。嶠曰：豈有知其枉濫而不爲申明哉！孔子曰：見義不爲，無勇也。乃與德裕等列其枉狀，由是忤旨，出爲潤州司馬。按嶠平生行事，恐不能如此，今不取。 先是，來俊臣奏請降敕，一問卽承反者得減死。 先，悉薦翻。 及知古等下獄， 下，遐嫁翻。 俊臣以此誘之， 誘，音酉。 仁傑對曰：大周革命，萬物惟新，唐室舊臣，甘從誅戮。反是實！俊臣乃少寬之。 少，詩沼翻；下同。 判官王德壽謂仁傑曰： 判官，俊臣之屬官也。 尙書定減死矣。德壽業受驅策，欲求少階級，煩尙書引楊執柔，可乎？仁傑曰：皇天后土遣狄仁傑爲如此事！以頭觸柱，血流被面；德壽懼而謝之。 被，皮義翻。	1
帝遣近臣諭劉知俊曰：朕待卿甚厚，何忽相負？對曰：臣不背德， 背，蒲妹翻。 但畏族滅如王重師耳。帝復使謂之曰： 復，扶又翻。 劉捍言重師陰結邠岐，朕今悔之無及，捍死不足塞責。 塞，悉則翻。 知俊不報。庚戌，詔削知俊官爵，以山南東道節度使楊師厚爲西路行營招討使，帥侍衞馬步軍都指揮使劉�等討之。 帥，讀曰率。	1
錢傳瓘與彭彥章遇；傳瓘命每船皆載灰豆及沙，乙巳，戰于狼山江。 今通州靜海縣南五里有狼山，山外卽大江。絕江南渡，舟行八十里抵蘇州界；自江順流出大海。 吳船乘風而進，傳瓘引舟避之，旣過，自後隨之。 自後隨之，則風爲傳瓘用。陳侯瑱破王琳亦如此。 吳回船與戰，傳瓘使順風揚灰，吳人不能開目；及船舷相接， 舷，胡田翻，船邊也。 傳瓘使散沙於己船而散豆於吳船，豆爲戰血所漬，吳人踐之皆僵仆。 漬，疾智翻。踐，慈演翻。僵，居良翻。 傳瓘因縱火焚吳船，吳兵大敗。彥章戰甚力，兵盡，繼之以木，身被數十創， 被，皮義翻。創，初良翻。 陳汾按兵不救；彥章知不免，遂自殺。傳瓘俘吳裨將七十人，斬首千餘級。吳 章：十二行本吳上有焚戰艦四百艘六字；乙十一行本同；孔本同；張校同。 人誅汾，叢沒家貲，以其半賜彥章家，稟其妻子終身。 稟，筆錦翻，給也。	1
俯仰明知尽可悲，西风还此立多时。偶然唤醒东山客，便有淮淝一局棋。	0
历遍崔嵬又涉川，菊秋还见早梅天。重来槁顶惟添老，屡对青山似有缘。携友拟为深谷隐，有僧可问小乘禅。临风却忆南塘老，便脱芒鞋棹去船。	0
三年丁巳前二四四	1
王浚遣祁弘與鮮卑段務勿塵擊石勒于飛龍山， 隋地理志，恆山郡石邑縣有飛龍山。括地志：封龍山，一名飛龍山，在恆山鹿泉縣南四十五里。 大破之，勒退屯黎陽。	1
嘉彼合颖，致贡升平。异标南亩，瑞应西成。德至于地，皇祇效灵。和同之象，焕发祥经。	0
举世恋荣禄，夜行无乃劳。独君年未至，止足一何高。矮制乌纱帽，宽裁白氎袍。华榱坐终日，闲按紫檀槽。	0
丙戌，以安陸王大春爲東揚州刺史。省吳州。 景置吳州見上卷上年。	1
虎宿方冬至，鸡人积夜筹。相逢一尊酒，共结两乡愁。王俭花为府，卢谌幄内璆。明朝更临水，怅望岭南流。	0
河溢，漂濟源百姓廬舍千餘家。 濟源本春秋時原邑，漢屬河東垣縣界，隋開皇十六年置濟源縣，屬懷州。濟，子禮翻。	1
看杀先来所寄书，不知病体比何如。想应药裹关心外，更与儿曹作念渠。	0
小桥横绝两峰环，白日松风为掩关。天半楼台矗金碧，直疑海上普陀山。	0
高秋苏病气，白发自能梳。药饵憎加减，门庭闷扫除。杖藜还客拜，爱竹遣儿书。十月江平稳，轻舟进所如。	0
沿崖渡水六七里，划见幽岩画屏倚。却蹑长虹信步行，下瞰浅清皆脚底。漫郎泉石之董狐，妙语品题良不诬。千岩万壑果何似，吾家九疑真不如。	0
全忠之克邠州也，質靜難軍節度使楊崇本妻子於河中。 事見二百六十二卷天復元年。質，音致。難，乃旦翻。 崇本妻美，全忠私焉，旣而歸之。崇本怒，使謂李茂貞曰：唐室將滅，父何忍坐視之乎！ 李茂貞養崇本爲子，更姓名曰李繼徽，故呼之爲父。 遂相與連兵侵逼京畿，復姓名爲李繼徽。 楊崇本復本姓名，見二百六十二卷天復元年。	1
荆台别路长，密绪分离状。莫诉杯来促，更筹屡已倡。烛花侵雾暗，瑟调寒风亮。谁念晓帆开，默睇参差浪。	0
或吿磁州刺史李穀謀舉州應漢，契丹主執而詰之， 詰，其吉翻。 穀不服，契丹主引手於車中，若取所獲文書者。穀知其詐，因請曰：必有其驗，乞顯示之。凡六詰，穀辭氣不屈，乃釋之。 史言李穀有膽氣。	1
咸淳风乐好，淳厚似咸平。人意逢春乐，天心遇社晴。征僮催远信，舞袖促新声。今岁梅能耐，咸平诗可盟。	0
东阁官梅已退妆，远村沙柳发新黄。遥知归去西江路，定有飞花触地香。	0
建德妻曹氏與左僕射齊善行將數百騎遁歸洺州。 洺，彌幷翻。	1
斩木置水中，枝条互相蔽。寒鱼遂家此，自以为生计。春冰忽融冶，尽取无遗裔。所托成祸机，临川一凝睇。	0
小妓金陵歌楚声，家僮丹砂学凤鸣。我亦为君饮清酒，君心不肯向人倾。	0
人言紫绶有光辉，不二心观似草衣。尘劫自营还自坏，禅门无住亦无归。松根穴蚁通山远，塔顶巢禽见海微。每话南游偏起念，五峰波上入船扉。	0
隋秦州總管竇榮定帥九總管步騎三萬出涼州， 帥，讀曰率。 與突厥阿波可汗相拒於高越原，阿波屢敗。榮定，熾之兄子也。 厥，九勿翻。可，從刊入聲。汗，音寒。竇熾時爲太傅。	1
以檢校夏官侍郞宗楚客同平章事。	1
自我来黄州，已过三寒食。年年欲惜春，春去不容惜。今年又苦雨，两月秋萧瑟。卧闻海棠花，泥污燕脂雪。暗中偷负去，夜半真有力。何殊病少年，病起头已白。	0
新茶已上焙，旧架忧生醭。旋旋续新烟，呼儿劈寒木。	0
潦倒常惭室弗堂，君恩特地与开荒。灵津误作乘槎客，华发羞陪射策郎。金菊歌新赓下鹄，碧梧枝老许栖皇。退臣无路酬天奖，旦旦炉熏祝宝坊。	0
数面成骨肉，子归将何之。长啸盼天外，云意俱迟迟。	0
嗜僻寡同好，意合难语离。倾盖今几年，盍簪惬心期。况复王事同，退食陪委蛇。窥君肺腑中，落落无藩篱。独有见义勇，褰裳欲从之。忧时多苦语，怀古更馀悲。坐使岭海间，冰雪映清规。我拙倚君重，孤怀良自知。正如乘雾行，不觉蒙其滋。人生岂无别，念此尤依依。维闽号蕃庶，今亦困茧丝。平时里社游，耳目到隐微。想当入境初，不待褰车帷。昼绣匪所荣，民瘼要深医。看培邦本强，讵止乡国肥。还归报明主，庙论资扶持。愿坚岁寒节，慰我别离思。	0
后来台席更何人，都护朝天拜近臣。长笑当时汉卿士，等闲恩泽画麒麟。	0
尘心依水净，归鬓与山青。	0
晓漏启严城，宫臣缟素行。灵仪先卤簿，新谥在铭旌。云晦郊原色，风连霰雪声。凄凉望苑路，春草即应生。	0
葛榮擊杜洛周，殺之，倂其衆。	1
杯浮绿酒邀君醉，笔落红笺写我心。	0
司徒丁宮罷。	1
庚戌，以魏博兵馬使田緖爲魏博節度使。	1
莽召明禮少府宗伯鳳 宗伯，姓也。鳳，名也。鳳明於禮，官爲少府。少，詩照翻。 入說爲人後之誼，白令公卿將軍侍中朝臣並聽， 說爲人後者義不得顧私親。師古曰：白令皆聽之。朝，直遙翻。 欲以內厲   天子而外塞百姓之議。 厲，諷厲也。厲者，磨錯垢故以就新，取此義也。師古曰：塞，止也。塞，悉則翻。 先是，秺侯金日磾子賞都成侯金安上子常皆以無子國絕， 先，悉薦翻。秺，音妬。磾，丁奚翻。 莽以 章：甲十六行本以下有日磾二字；乙十一行本同；孔本同；張校同。 曾孫當及安上孫京兆尹欽紹其封。 當，日磾曾孫也。 欽謂當宜爲其父祖立廟， 晉灼曰：當是賞弟建之孫。此言當自爲其父及祖父建立廟也。爲，于僞翻。 而使大夫主賞祭也。 章：甲十六行本無也字；乙十一行本同；孔本也作事；張校同。如淳曰：以賞故國君，使大夫掌其祭事。臣瓚曰：當是支庶，上繼大宗，不得顧其私親也。而欽令尊其父祖以續日磾，不復爲賞後，而令大夫主掌祭事。師古曰：瓚說是。 甄邯時在旁，廷叱欽，因劾奏欽誣祖不孝，大不敬；下獄，自殺。 劾，戶槩翻：下，遐稼翻。 邯以綱紀國體，無所阿私，忠孝尤著，益封千戶。更封安上曾孫湯爲都成侯。湯受封日，不敢還歸家，以明爲人後之誼。	1
微风收宿霭，细路绕平皋。石乱春溪急，山寒晓月高。鸟声时出树，花气欲侵袍。行役兼清赏，驱驰未觉劳。	0
衣钵相传书一龛，晴窗时许听名谈。诗成与客探囊取，句好令人下笔惭。别墅经春花未老，芳畦过雨荠尤甘。明朝更欲从公去，玉版堂头作小参。	0
儒翁九十馀，旧向此山居。生寄一壶酒，死留千卷书。槛摧新竹少，池浅故莲疏。但有子孙在，带经还荷锄。	0
江行图上指君山，寄语烟波不用看。蒸水买船归霅水，全家搬入画图间。	0
時刺史多任武將，類不稱職。 將，卽亮翻；下同。稱，尺證翻。 治書侍御史柳彧上表曰： 治，直   之翻。上，時掌翻。 昔漢光武與二十八將，披荆棘，定天下，及功成之後，無所任職。 事見漢光武紀。 伏見詔書，以上柱國和千子爲�州刺史。 五代志：梁郡雍丘縣，隋置�州。 千子前任趙州， 趙州時治廣阿。 百姓歌之曰：老禾不早殺， 今人猶呼割稻爲殺稻。 餘種穢良田。 種，章勇翻。 千子，弓馬武用，是其所長；治民涖衆，非其所解。 治，直之翻。解，戶買翻，曉也。 如謂優老尙年， 尙，尊也，高也。 自可厚賜金帛；若令刺舉， 漢置刺史，掌刺舉郡縣吏，故云然。 所損殊大。帝善之。千子竟免。	1
春山仙掌百花开，九棘腰金有上才。忽向庭中摹峻极，如从洞里见昭回。小松已负干霄状，片石皆疑缩地来。都内今朝似方外，仍传丽曲寄云台。	0
月娥昨夜江头过。把素衫揉破。冷逐晓云归，留与东风，吹作千千朵。云残香瘦春犹可。玉笛愁无那。倚著画楼人，且莫教他，吹动些儿个。	0
石路荒凉接野蒿，西风吹马利如刀。小桥连驿杨柳晚，废寺入门禾黍高。鸡犬夕阳喧县市，凫鹥秋水曝城壕。故山有梦不归去，官树陌尘何太劳。	0
先零羌寇河東，至河內， 零，音憐。 百姓相驚，多南奔渡河，使北軍中候朱寵將五營士屯孟津， 北軍中候，掌監屯騎越騎步兵長水射聲五營。續漢志曰：舊有中壘校尉，領北軍營壘之事；中興，省中壘，但置中候以監五營。洪氏隸釋曰：按祝睦後碑書爲北軍軍中候，則知此亦省文耳。 詔魏郡趙國常山中山繕作塢候六百一十六所。 郡國四，皆屬冀州。懼羌自河東河內北入冀州界，故作塢候以備之。 羌旣轉盛，而緣邊二千石令長多內郡人，並無守戰意，皆爭上徙郡縣以避寇難。 長，知兩翻。上，時掌翻。 三月，詔隴西徙襄武， 隴西郡，本治狄道。考異曰：上云金城徙襄武，此又云隴西徙襄武，紀傳皆然。或者二郡皆寄治於襄武歟！ 安定徙美陽，北地徙池陽，上郡治 章：甲十六行本治作徙；乙十一行本同。 衙。 賢曰：安定郡，今涇州也。美陽故城，在今武功縣北。北地郡，今寧州。池陽縣故城，在今涇陽縣北。上郡，今綏州也。衙縣故城，在今同州白水縣東北。左傳秦晉戰于彭衙，卽此也。余按郡國志，美陽縣，屬扶風；池陽衙二縣，屬馮翊。衙，音牙。 百姓戀土，不樂去舊， 樂，音洛。 遂乃刈其禾稼，發徹室屋，夷營壁，破積聚。 積，子賜翻。聚，慈喩翻。 時連旱蝗饑荒，而驅䠞劫掠，流離分散，隨道死亡，或棄捐老弱，或爲人僕妾，喪其太半。 䠞，與蹙同。喪，息浪翻。 復以任尙爲侍御史，擊羌於上黨羊頭山，破之； 賢曰：羊頭山，在上黨郡穀遠縣。復，扶又翻；下同。 乃罷孟津屯。	1
经年萦吏役，今日作春游。梅雪随风去，桃花逐水流。已惊时节晚，还叹物华休。扰扰终何补，归与老一丘。	0
桂乡云万缕，更飞雨、洗香车。念密会经年，银潢浪阻，玉露期赊。灵星瑞桥对展，散匆匆、喜色满天涯。回首丁宁晓角，未宜吹动梅花。家家。竞赏彩茸，穿桂影、醉流霞。渐舞袖翻鸾，歌声缀凤，钗影交加。人间共饶宴乐，算天孙、怎忍遣河斜。莫惜西楼剪烛，大家同到啼鸦。	0
一朵寒香已自奇，高丫两朵更清姿。树前树后花都绝，折了南枝折北枝。	0
一日复一日，山间已暮春。人事有怵迫，景物无疏亲。谁知一雨后，满目皆怀新。风光欠管领，付与得閒人。	0
自胡之反持干戈，天下学士亦奔波。叹彼幽栖载典籍，萧然暴露依山阿。青山万里静散地，白雨一洗空垂萝。乱代飘零余到此，古人成败子如何。荆扬春冬异风土，巫峡日夜多云雨。赤叶枫林百舌鸣，黄泥野岸天鸡舞。盗贼纵横甚密迩，形神寂莫甘辛苦。几时高议排金门，各使苍生有环堵。	0
溪流平地响晴雷，石上生风捲雪来。醉拍阑干衣袖湿，十分身在白云堆。	0
溪上禅关水木间，水南山色与僧闲。春风尽日无来客，幽磬一声高鸟还。	0
千重密叶侵阶绿，万朵闲花向日红。	0
风泉秪向梦中闻，身外无馀可寄君。当户一轮惟晓月，挂檐数片是秋云。	0
同受艰难骠骑营，半年中听揭枪声。草头送酒驱村乐，贼里看花著探兵。讲易工夫寻已圣，说诗门户别来情。荐书自入无消息，卖尽寒衣却出城。	0
书生总不羁，岂是谬进取。偶然一舟具，初不作出处。三年客江湖，风浪恣掀舞。君门九天上，一一守菟虎。是间无先容，何忍弃外府。万卷久已破，一字未及吐。归来赋蜀都，笔下带吴语。传闻两坑石，妙处天可补。试遣长须来，拜赐君已许。	0
祝融之峰紫云衔，翠如何其雪崭嵓。邑西有路缘石壁，我欲从之卧穹嵌。鱼有心兮脱网罟，江无人兮鸣枫杉。王君飞舄仍未去，苏耽宅中意遥缄。	0
睡须山鸟唤，酒听竹枝斟。	0
东风镇日倚阑干，浅红深绿取次攀。麦陇浪翻袍色绿，花钿风卷锦纹斑。依林僧寺青山绕，倚竹人家绿水环。趁取春光未狼藉，不嫌日日到花间。	0
宜川三月水东流，秀出江南二十州。红旆使君今日去，白衣举子昔年游。海潮赋就藏书府，竞渡诗成在郡楼。国史待修循吏传，政声早晚达凝旒。	0
峰高冻雪埋苍玉，河静黄沙咽浊流。嗟我残年为远客，烦君双榼散羁愁。屠苏禦岁将传盏，綵胜宜春欲插头。痛饮须知谋日富，无田何用庆来麰。	0
孤枕怀归夜夜倾，闭关犹作旅人行。绝知半路能游客，难忍终年欲别情。雪里梅花逢的皪，风前木叶任纵横。一鞭明日三岩路，可是泠然马足轻。	0
天步昔将开，商郊初欲践。抚戎金阵廓，贰极瑶图阐。鸡戟遂崇仪，龙楼期好善。弄兵隳震业，启圣隆嗣典。	0
双鹤五云车，初辞汉帝家。人寰新甲子，天路旧烟霞。羽节临风驻，霓裳逐雨斜。昆崙有琪树，相忆寄瑶华。	0
故人方远适，访我陈别情。此夜偶禅室，一言了无生。览君缄中宝，如搴清玉瑛。胡为蕴高价，岁晚徒营营。辞秩贫且病，何人见艰贞。出无黄金橐，空歌白苧行。威迟策驽马，独望故关树。渺渺千里心，春风起中路。近闻新拜命，鸾凤犹栖棘。劝君寄一枝，且养冥冥翼。甘泉多竹花，明年待君食。	0
峡中丈夫绝轻死，少在公门多在水。富豪有钱驾大舸，贫穷取给行艓子。小儿学问止论语，大儿结束随商旅。攲帆侧柁入波涛，撇漩捎濆无险阻。朝发白帝暮江陵，顷来目击幸有徵。瞿堂漫天虎须怒，归州长年行最能。此乡之人气量窄，误竞南风疏北客。若道土无英俊才，何得山有屈原宅。	0
兀坐起往念，新愁忽来侵。郁郁不自怡，开尊独盈斟。举杯对孤影，浩荡生幽襟。百虑遂消散，无复萦我心。修篁尔何情，风中来清音。不觉日已晏，四面山沈沈。超遥醉中适，颓然忘古今。染翰记所寓，音属自成吟。	0
剑阁缘云拂斗魁，疾风生树过龙媒。前程憩罢知无益，但是驽蹄亦到来。	0
飒飒微雨收，翻翻橡叶鸣。月沈乱峰西，寥落三四星。前溪忽调琴，隔林寒琤琤。闻弹正弄声，不敢枕上听。回烛整头簪，漱泉立中庭。定步屐齿深，貌禅目冥冥。微风吹衣襟，亦认宫徵声。学道三十年，未免忧死生。闻弹一夜中，会尽天地情。	0
秦太后虵氏卒。 虵，以者翻，虜姓也，又食遮翻，又音他。 秦主興哀毀過禮，不親庶政。羣臣請依漢魏故事，旣葬卽吉。尙書郞李嵩上疏曰：孝治天下，先王之高事也。 治，直之翻。 宜遵聖性以光道訓，旣葬之後，素服臨朝。 朝，直遙翻。 尹緯駮曰：嵩矯常越禮， 尹緯習於聞見，反謂李嵩爲矯常越禮。嗚呼，自短喪之制行，人之不知禮也久矣！駮，北角翻。 請付有司論罪。興曰：嵩忠臣孝子，有何罪乎！其一從嵩議。	1
遮莫鼕鼕动，须倾满满杯。金吾如借问，但道玉山颓。	0
一簇莲灯亦可观，隔墙箫鼓二更残。平生未识繁华事，旋借宣和国史看。	0
一榻清风不用钱，卧看万里泬寥天。明星落落才数十，孤月亭亭照大千。但见衣襟如泼水，不知身世是何年。可怜玉兔空辛苦，捣药终宵那得眠。	0
二物穴我居，岁月亦已老。一朝双擒获，蜿蜿出幽草。安行免噬齧，敢望吐珠报。巳月不杀蛇，昔贤有遗告。	0
一百六朝花雨过，柳梢犹尔病春寒。晋官今日炊烟断，并著新晴看牡丹。	0
詔貶誕姓留氏；廣陵城中士民，無大小悉命殺之。沈慶之請自五尺以下全之，其餘男子皆死，女子以爲軍賞；猶殺三千餘口。長水校尉宗越臨決，皆先刳腸抉眼， 抉，於決翻。 或笞面鞭腹，苦酒灌創，然後斬之， 苦酒，蓋醯之類也。創，初良翻。 越對之，欣欣若有所得。 史言宗越之忍。 上聚其首於石頭南岸爲京觀， 沈慶之蓋悉獻其首，故聚於石頭南岸。觀，古玩翻。 侍中沈懷文諫，不聽。 史言當時近侍皆正人，但諫不行言不聽耳。	1
魏洛陽宮室始成。 齊武帝永明十一年魏始營洛陽，至是宮室乃成。	1
将迎须学返抽身，合致蹉跎敢效颦。性静拟归无上士，迹疏常负有情人。终凭二顷谋婚嫁，谬著千篇断斧斤。闻说旧交贤且达，欲弹章甫自羞贫。	0
太保安有疾求還， 安屯廣陵步丘。 詔許之；八月，安至建康。	1
端闱壮丽，羽卫骁腾。天仪毕晔，如日之升。千官景从，万宇仰承。辉光四充，介福其膺。	0
長樂公丕在鄴，將西赴長安， 樂，音洛。 幽州刺史王永在壺關， 是年春，王永自幽州奔壺關。 遣使招丕，丕乃帥鄴中男女六萬餘口西如潞川， 使，疏吏翻。帥，讀曰率。 驃騎將軍張蚝幷州刺史王騰迎之入晉陽。 驃，匹妙翻。騎，奇寄翻。蚝，七吏翻。 丕 章：十二行本丕上有王永留平州刺史苻沖守壺關，自帥騎一萬會丕于晉陽二十二字；乙十一行本同；孔本同；張校同；退齋校同。 始知長安不守，堅已死，乃發喪，卽皇帝位， 丕字永叔，堅之庶長子也。 追諡堅曰宣昭皇帝，廟號世祖，大赦，改元大安。	1
栋宇更新构，亭名即旧规。和容君子志，歌阕大夫仪。官政搜兵暇，宾贤命席时。弦开秋月满，矢落晓星驰。叠中朋筹胜，交酬饮树移。连鼙呈画的，急管送金卮。更得萧斋榜，重看沈壁诗。恩勤主人意，雅志最相宜。	0
榮女先爲肅宗嬪，榮欲敬宗立以爲后，帝疑未決， 章：甲十一行本決下有給事二字；乙十一行本同；孔本同；張校同。 黃門侍郞祖瑩曰：昔文公在秦，懷嬴入侍；事有反經合義， 左傳：晉世子圉質於秦，秦伯以女妻之。子圉逃歸，公子重耳入秦，秦伯納女五人，懷嬴與焉。秦，嬴氏也；圉諡懷公，故曰懷嬴。漢儒以反經合道爲權，祖瑩本此。嬪，毗賓翻。 陛下獨何疑焉！帝遂從之，榮意甚悅。	1
我拙畏吏事，观书度晨夕。过眼辄成诵，掩卷不再历。荒怪探禹穴，幽邈窥孔壁。俯首滞铜印，朋侪屡贻责。皇朝采疏逖，庞洪流庆泽。英俊蔼云趋，参隶金门籍。而我老红尘，弃置谁复惜。径欲赋归欤，吴门晦声迹。	0
不识城中路，熙熙乐有年。木槃擎社酒，瓦鼓送神钱。霜落牛归屋，禾收雀满田。遥陂过秋水，闲阁钓鱼船。	0
菊花忽作桃花面，放眼难看九月黄。花不见桃惟见菊，又将红雨学啼妆。	0
榮所從胡騎殺朝士旣多，不敢入洛城，卽欲向北爲遷都之計。榮狐疑甚久，武衞將軍汎禮固諫。 皇甫謐云：汎，本姓凡，遭秦亂避地於氾水，因氏焉。汎，音凡。 辛丑，榮奉帝入城。帝御太極殿，下詔大赦，改元建義。從太原王將士，普加五階，在京文官二階，武官三階，百姓復租役三年。 復，方目翻，除也。 時百官蕩盡，存者皆竄匿不出，唯散騎常侍山偉一人拜赦於闕下。 山偉稱頌元叉而得進，其人可知，特乾沒以苟一時之利祿耳。 洛中士民草草， 詩巷伯曰：勞人草草。註云：草草，勞心也。箋云：草草，憂將妄得罪也。 人懷異慮，或云榮欲縱兵大掠，或云欲遷都晉陽；富者棄宅，貧者襁負，率皆逃竄，什不存一二， 襁，居兩翻。 直衞空虛，官守曠廢。 守，手又翻。曠，空也。 榮乃上書，稱：大兵交際，難可齊壹，諸王朝貴，橫死者衆， 橫，戶孟翻。 臣今粉軀不足塞咎， 塞，悉則翻。 乞追贈亡者，微申私責。無上王請追尊爲無上皇帝，自餘死於河陰者，王贈三司，三品贈令僕，五品贈刺史，七品已下白 章：甲十一行本白上有及字；乙十一行本同；孔本同。 民贈郡鎭； 身無官爵，謂之白民，   猶言白丁也。郡鎭，郡守鎭將也。 死者無後聽繼，卽授封爵。又遣使者循城勞問。 勞，力到翻。 詔從之。於是朝士稍出，人心粗安。 粗，坐五翻。 封無上王之子韶爲彭城王。榮猶執遷都之議，帝亦不能違；都官尙書元諶爭之，以爲不可， 漢成帝置三公曹尙書，主斷獄。光武改三公曹主考課，置中都官曹尙書，主水火盜賊事。魏置尙書都官郞，佐督軍事。晉以三公尙書掌刑獄。宋三公比部主刑法，又置都官尙書，主軍事刑獄。至隋，乃改都官尙書爲刑部尙書。諶，氏壬翻。 榮怒曰：何關君事，而固執也！且河陰之事，君應知之。諶曰：天下事當與天下論之，柰何以河陰之酷而恐元諶！諶，國之宗室，位居常伯， 尙書，古常伯之任。 生旣無益，死復何損， 復，扶又翻。 正使今日碎首流腸，亦無所懼！榮大怒，欲抵諶罪，爾朱世隆固諫，乃止。見者莫不震悚，諶顏色自若。後數日，帝與榮登高，見宮闕壯麗，列樹成行， 行，戶剛翻。 乃歎曰：臣昨愚闇，有北遷之意，今見皇居之盛，熟思元尙書言，深不可奪。由是罷遷都之議。諶，謐之兄也。	1
夏，四月，壬戌，突厥達頭可汗犯塞， 厥，九勿翻。可，從刊入聲。汗，音寒。 詔命晉王廣楊素出靈武道， 卽靈州道。 漢王諒史萬歲出馬邑道 卽朔州道。 以擊之。	1
十风九雨一春除，散绿留红證夏初。心事自应随念远，年华未省向人疏。欲开胸次犹须酒，泛若因缘却为书。饱满盘天久无望，良规真恐在污渠。	0
红依稀。绿依稀。寒勒花梢开较迟。蝶魂空自迷。怕人疑。使人疑。人道闲愁想未知。歌眉因甚低。	0
修书何幸佐铅黄，日接群英道自光。署近承明叨谒帝，赋成平乐谬为郎。孟坚已分酬宾戏，严助还思佩郡章。共忆东林社中客，满池莲叶吐清香。	0
姑射仙人尔匹侪，若为涂额效宫娃。从来定价须平子，速剪繁枝送郡斋。	0
居士欹黄帽，曾来照晚晴。至今流㶁㶁，犹学咏诗声。	0
閏月，乙卯，上幸稷州； 武德三年，以京兆之武功好畤盩厔置稷州；又廢郇州，以郿鳳泉二縣屬焉。 己未，幸武功舊墅；壬戌，獵于好畤， 武德二年，分醴泉置好畤縣，屬雍州，因漢舊名也。 乙丑，獵于九嵕； 九嵕山，在雍州醴泉縣。嵕，子紅翻。 丁卯，獵于仲山；戊辰，獵于淸水谷， 隋志：京兆宜君縣有淸水。 遂   幸三原； 三原本屬漢池陽縣界，後周置建忠郡，隋置三原縣，唐屬雍州。 辛未，幸周氏陂；壬申，還長安。	1
楼上炎天冰雪生，高飞燕雀贺新成。碧窗宿雾濛濛湿，朱栱浮云细细轻。杖钺褰帷瞻具美，投壶散帙有馀清。自公多暇延参佐，江汉风流万古情。	0
远信慇勤到草庵，却惭衰病岂能堪。聊将佛日三端布，为造青州一领衫。	0
辛酉，以涇原留後姚令言爲節度使。	1
静夜四无邻，荒居旧业贫。雨中黄叶树，灯下白头人。以我独沈久，愧君相见频。平生自有分，况是蔡家亲。	0
鲎实如惠文，骨眼相负行。蚝相黏为山，百十各自生。蒲鱼尾如蛇，口眼不相营。蛤即是虾蟆，同实浪异名。章举马甲柱，斗以怪自呈。其馀数十种，莫不可叹惊。我来禦魑魅，自宜味南烹。调以咸与酸，芼以椒与橙。腥臊始发越，咀吞面汗骍。惟蛇旧所识，实惮口眼狞。开笼听其去，郁屈尚不平。卖尔非我罪，不屠岂非情。不祈灵珠报，幸无嫌怨并。聊歌以记之，又以告同行。	0
夏，五月，丙午，魏主使員外散騎常侍許赤虎來聘。	1
孔孟化尘土，秦汉共丘墟。人间美恶如梦，试看几张书。还是天一地二，做出朝三暮四，堪笑又堪悲。谁忆陶元亮，春酒解饥劬。老将至，岁既晏，念春归。停云亲友南北，何以慰离居。半郭半村佳处，一竹一花生意，吾亦爱吾庐。时访前村酒，旋买小溪鱼。	0
澧朗鎭遏使楊猷自澧州沿江而下，擅出境至鄂州，詔聽入朝。猷遂泝漢江而上， 澧，音禮。使，疏吏翻。朝，直遙翻。泝，蘇故翻。下，遐稼翻。上，時掌翻。 復州郢州皆閉城自守， 復郢二州皆濱漢，此時蓋爲山南東道巡屬。守，式又翻。 山南東道節度使梁崇義發兵備之。	1
枝枝倚槛照池冰，粉薄香残恨不胜。占得早芳何所利，与他霜雪助威棱。	0
为巢倒悬树，窍窍自成房。螫人虽有毒，终为人所伤。	0
秋风吹胡霜，凋此檐下芳。折芳怨岁晚，离别悽以伤。谬攀青琐贤，延我于北堂。君为长沙客，我独之夜郎。劝此一杯酒，岂惟道路长。割珠两分赠，寸心贵不忘。何必儿女仁，相看泪成行。	0
我来从北鄙，子省涉西陵。白发初相识，秋山拟共登。邻居帝城雨，会宿御沟冰。未报见贻作，耿然中夜兴。	0
荷叶龟游，庭皋鹤舞，应是秋满淮涯。昨夜将星明处，仿佛峨眉。干戈已净银河淡，尘沙不动翠烟微。邦人道，半月中秋，当歌不饮何为。谁知。心事远，但感慨登临，白羽频挥。恨不明朝出塞，猎猎旌旗。文南一矢澶渊劲，夔门三箭武关奇。挑灯看，龙吼传家旧剑，曾斩吴曦。	0
风雨无情落牡丹，翻阶红药满朱栏。明皇幸蜀杨妃死，纵有嫔嫱不喜看。	0
岘首亭空，劝君休堕羊碑泪。宦游如寄。且伴山翁醉。说与鲛人，莫解江皋佩。将归思。晕红萦翠。细织回文字。	0
詔以王琳爲司空驃騎大將軍， 驃，匹妙翻。騎，奇寄翻。 以尙書右僕射王通爲左僕射。	1
此花名价别，开艳益皇都。香遍苓菱死，红烧踯躅枯。软光笼细脉，妖色暖鲜肤。满蕊攒黄粉，含棱缕绛苏。好和薰御服，堪画入宫图。晚态愁新妇，残妆望病夫。教人知个数，留客赏斯须。一夜轻风起，千金买亦无。	0
御史大夫魏相上封事 言事而不欲宣泄，重封上之，故曰封事。漢官曰：凡章表皆啓封；其言密事，得用皁囊。 曰：國家新失大將軍，宜顯明功臣以塡藩國， 塡，古鎭字通。 毋空大位，以塞爭權。 師古曰：大臣位空，則起爭奪之權也。塞，悉則翻。 宜以車騎將軍安世爲大將軍，毋令領光祿勳事；以其子延壽爲光祿勳。上亦欲用之。夏，四月，戊申，以安世爲大司馬車騎將軍，領尙書事。 考異曰：百官表：地節三年，四月，戊申，張安世爲大司馬。七月，戊戌，更爲衞將軍；霍禹爲大司馬。七月，壬辰，禹要斬。荀紀：三年，四月，戊辰，安世爲大司馬。按明年四月無戊辰，七月無戊戌，又不當再言七月。以宣紀張安世霍光傳考之，安世爲司馬當在今年，爲衞將軍當在明年十月，禹死在四年七月，蓋年表旁行通連書之，致此誤也。	1
力挽端平疏，追还元祐风。祇今名未正，自古直难容。去国身如叶，忧时鬓易蓬。转输烦计使，镇抚仗元戎。化寓文章内，人游礼乐中。五年怀赤子，一念契苍穹。宠仅优奎阁，言犹简帝聪。顿忘前席召，虚抱死疆衷。预决同师鲁，先知即了翁。至诚存素履，定力见临终。族党哲人逝，朝家善类空。我为天下哭，非但哭吾崇。	0
六月，乙卯朔，日有食之。	1
人衣蓝缕地衣红，不念家家杼柚空。厥篚织文应岁贡，更翻新样集机工。	0
坚白相非是，高虚目送雄。远公差解事，孔老各牢笼。	0
马毙厩人欲就刑，百年临尽一言生。赖逢贤相能匡救，仍免吾君播恶声。	0
紫骝马，白面郎。红银鞍勒青油缰，左牵黄犬右擎苍。朝从灞陵猎，暮宿投平康。使酒不满意，按剑叱天狼。今年明年一如此，后年不觉发成霜。扶肩策杖出门行，抱子弄孙楼上坐。忽然涕泪满衣襟，为见骅骝面前过。	0
夏，益州夷二十四邑三萬餘人皆反。遣水衡都尉呂破 張：破作辟。 胡募吏民及發犍爲蜀郡奔命往擊，大破之。 犍爲蜀郡，皆屬益州。犍爲郡，唐瀘戎嘉眉榮資簡州地。蜀郡，唐成都府彭蜀邛雅翼茂州之地。應劭曰：舊時郡國皆有材官騎士以赴急難；今夷反，常兵不足以討之，故權發精勇，聞命奔走，故謂之奔命。李奇曰：平居發二十以上至五十爲甲卒；今者五十以上六十以下爲奔命。奔命，言急也。師古曰：應說是。余據左傳：子重子反一歲七奔命。奔命者，救急之師，固不拘五十以上六十以下也。犍，居言翻。	1
己卯，追尊帝所生母陳夫人爲德皇太后。	1
少微不向吴中隐，为个生缘在鹿门。行入汉江秋月色，襄阳耆旧几人存。	0
清秋来几时，宋玉已先知。旷朗霞映竹，澄明山满池。葺桥双鹤赴，收果众猿随。韶乐方今奏，云林徒蔽亏。	0
一见此君面，荒村不是村。斜阳与可笔，栖雀子猷魂。客思方无那，诗愁得共论。问渠能饮否，把酒酹霜根。	0
新凉增客意，卧病复踰时。雨脚夜深白，虫声秋后悲。高低山树立，迢递晓钟迟。此夕天涯鬓，知添几缕丝。	0
长恨阳和也世情，把香和艳与红英。家家只是栽桃李，独自无根到处生。	0
是歲，突厥默啜立其弟咄悉匐爲左廂察， 咄，當沒翻。匐，蒲北翻；下同。 骨篤祿子默矩爲右廂察，各主兵二萬餘人；其子匐俱爲小可汗，位在兩察上，主處木昆等十姓，兵四萬餘人，   又號爲拓西可汗。 處木昆十姓，西突厥所部也，故號拓西。	1
年去年来来去忙，暂偷闲卧老僧床。惊回一觉游仙梦，又逐流莺过短墙。	0
通鑑二百九十四	1
昔年访月寒溪头，霜高酒劣棱生裘。溪僧辍寝从吾幽，共移不系渔人舟。断崖老木纷金乱，又如蘋藻?清流。鹤骨浸烦风露忧，妙语满地无人收。	0
堂南老榆柳，清阴渐交映。飘飘风花乾，渥渥雨叶盛。鸟鸣日方迟，客去门逾静。自无济世略，耿耿欲谁省。	0
月入虚窗疑欲旦，香凝幽室久犹薰。清风巧为吹馀瘴，疏雨时来报断云。南海炎凉身已惯，北方毁誉耳谁闻。遥知挂壁瓢无酒，归舶还将一酌分。	0
独自行藏莫倚栏，市廛野色不相干。是中门户也罗雀，何处身心更梦棺。锦水背人朝暮去，雪山随我久长寒。一生著作惊磨灭，欲借君家铁砚看。	0
穹庐迫淝水，黄屋幸澶州。谢傅方争弈，莱公亦掷骰。	0
開耀元年辛巳六八一是年十月方改元，新書作九月。	1
前益州長史王及善已致仕，會契丹作亂，山東不安，起爲滑州刺史。太后召見， 見，賢遍翻。 問以朝廷得失，及善陳治亂之要十餘條。 治，直吏翻。 太后曰：外州末事，此爲根本，卿不可出。癸酉，留爲內史。	1
虬龙能负熊，行雨云霄间。犛牛不执鼠，野性长在山。才者常苦劳，拙者常得閒。静中阅物理，役役会有还。所以陶徵君，猛歇名利关。书不求甚解，褐不求常完。是中有真意，此外无戚颜。怀哉千载人，卷书一长叹。	0
密林崇岫往留连，十载官非上士班。赤帝御龙行末伏，嫦娥分月入深山。关津洞远干戈后，食息将安州里间。今也柳堤真吏隐，清流华薄地宽闲。	0
三月，吳人歸吳越王鏐從弟龍武統軍鎰于錢唐， 錢鎰被禽見二百六十五卷唐天祐二年。錢唐，吳越國都。從，才用翻。 鏐亦歸吳將李濤于廣陵。 李濤被禽見二百六十八卷乾化三年。廣陵，吳國都。史言錢楊兩釋俘囚以固和好。 徐溫以濤爲右雄武統軍，鏐以鎰爲鎭海節度副使。 敗軍之罰，其不行也亦已久矣。	1
闻有高踪客，耿介坐幽庄。林壑人事少，风烟鸟路长。瀑水含秋气，垂藤引夏凉。苗深全覆陇，荷上半侵塘。钓渚青凫没，村田白鹭翔。知君振奇藻，还嗣海隅芳。	0
十八年癸巳二一三	1
一见琼山眼为青，马蹄不觉渡沙汀。如今谁是王摩诘，为写清新入画屏。	0
重兴古庙一新成，推福昭然□□诚。和气缮调□岁稔，嘉祥通化国风清。共誇□□明时盛，未算尧蓂按月荣。不独诗人赞功德，奏□朝治贺升平。	0
采采春渚，芳香天与。涤虑破烦，灵芝之侣。	0
斜谷事不济，将星殒营中。至今出师表，读之泪沾胸。汉贼明大义，赤心贯苍穹。世以成败论，操懿真英雄。	0
戊辰，東魏進太原公高洋位丞相都督中外諸軍錄尙書事大行臺齊郡王。	1
主人尤爱竹，老病鲜窥园。粟鼠竞携子，箨龙空长孙。化为玉版去，留得锦绷存。虽有监临者，贪眠昼闭门。	0
晉王廣美姿儀，性敏慧，沈深嚴重； 沈，持林翻。 好學，善屬文； 好，呼到翻。屬，之欲翻。 敬接朝士，禮極卑屈；由是聲名籍甚， 言聲名狼籍甚盛。朝，直遙翻；下同。 冠於諸王。 冠，古玩翻。	1
十年学道苦劳神，赢得尊前一病身。天上故人皆自贵，山中明月独相亲。客心淡泊偏宜静，吾道从容不厌贫。几度临风一回首，笑看华发及时新。	0
万钉簇锦若垂绅，围住东风稳称身。闻道沈腰易宽减，何妨留与系青春。	0
鳌冠三山安海浪，龙盘九鼎镇皇都。莫誇十万兵威盛，消个忠良效顺无。	0
四首秦僧绝论，一篇楚客离骚。读罢却弹流水，先生此兴尤高。	0
忽惊红琉璃，千艳万艳开。佛火不烧物，净香空徘徊。花下印文字，林间咏觞杯。群官饯宰官，此地车马来。	0
天生心识富人侯，将相门中第一流。旗纛早开擒虎帐，戈鋋初发斩鲸舟。柳营书号海山暝，菌阁赋诗江树秋。昨夜雨凉今夜月，笙歌应醉最高楼。	0
学尽百禽语，终无自己声。深山乔木底，缄口过平生。	0
乙亥，慕容麟至鄴，復稱趙王，說范陽王德曰：魏旣克中山，將乘勝攻鄴，鄴中雖有蓄積，然城大難固，且人心恇懼， 說，輸芮翻。恇，去王翻。 不可守也。不如南趣滑臺， 趣，七喩翻。 阻河以待魏，伺釁而動，河北庶可復也。時魯陽王和鎭滑臺，和，垂之弟子也，亦遣使迎德；德許之。 使，疏吏翻。	1
君子军中万户侯，文章经史总兼收。却将我辈毛锥子，夺取将军丈二矛。	0
甲申，詔曰：邑宰祿薄，雖任土恆貢，自今悉斷。 觀此，則江左之政，縣邑不由郡州亦得入貢天臺   矣。	1
涼太子紹太原公纂將兵伐北涼， 河西四郡，張掖在北，故號北涼。將，卽亮翻。 北涼王業求救於   武威王烏孤，烏孤遣驃騎大將軍利鹿孤及楊軌救之。 驃，匹妙翻。騎，奇寄翻。 業將戰，沮渠蒙遜諫曰：楊軌恃鮮卑之強，有窺窬之志， 秃髮，本鮮卑種也。沮，子余翻。 紹纂深入，置兵死地，不可敵也。今不戰則有泰山之安，戰則有累卵之危。業從之，按兵不戰。紹纂引兵歸。	1
儒为君子儒，儒道不妨孤。白发多生矣，青山可住乎。徉狂宁是事，巧达又非夫。祗此平生愿，他人肯信无。	0
寂寂画堂梁上燕，高卷翠帘横数扇。一庭春色恼人来，满地落花红几片。愁倚锦屏低雪面，泪滴绣罗金缕线。好天凉月尽伤心，为是玉郎长不见。轻敛翠蛾呈皓齿，莺转一枝花影里。声声清迥遏行云，寂寂画梁尘暗起。玉斝满斟情未已，促坐王孙公子醉。春风筵上贯珠匀，艳色韶颜娇旖旎。	0
随意柴荆手自开，沿冈度堑复登台。小桥风露扁舟月，迷鸟羁雌竟往来。	0
昔别容如玉，今来鬓若丝。泪痕应共见，肠断阿谁知。	0
青天隐隐响晴雷，绝顶流来不知处。巨灵怒擘两山开，飞下玉龙归海去。	0
十年袖里梅花句，梦绕江南烟雨村。今日相看更愁绝，天低云淡月黄昏。	0
昔予从不调，经岁旅淮源。念尔长相失，何时返故园。寄书迷处所，分袂隔凉温。远道俱为客，他乡共在原。归情春伴雁，愁泣夜随猿。愧见高堂上，朝朝独倚门。	0
外家虽是帝，当路且无亲。白日只如哭，黄泉免恨无。身闲甘旨下，白发太平人。同游芳草寺，见示白云诗。犹祈启金口，一为动文权。深山寺路千层石，竹杖棕鞋便可登。	0
清秋皓月正婵娟，的历华星亦遍天。欲上层楼须稳步，不同平地有金莲。	0
右武鋒兵馬使石演芬，本西域胡人，懷光養以爲子。懷光潛與朱泚通謀，演芬遣其客郜成義詣行在吿之， 泚，且禮翻，又音此。演，以淺翻。郜，古到翻。史炤曰：郜，姓也，出自周文王子，封郜國，國在濟陰。晉有尙書高昌郜久。 請罷其都統之權。成義至奉天，吿懷光子璀； 嚴：璀改琟；下同。統，他綜翻，俗音從上聲。璀，七罪翻。 璀密白其父。懷光召演芬責之曰：我以爾爲子，柰何欲破我家！今日負我，死甘心乎？演芬曰：天子以太尉爲股肱，太尉以演芬爲心腹；太尉旣負天子，演芬安得不負太尉乎！演芬胡人，不能異心，惟知事一人。 一人，謂天子也。 苟免賊名而死，死甘心矣！懷光使左右臠食之，皆曰：義士也！可令快死。以刀斷其喉而去。 臠，力兗翻。令，力丁翻。斷，音短。考異曰：邠志曰：懷光投鐵券于地，使者懼焉。名振呼於軍門。又曰：二月二十一日，懷光拔其軍居咸陽。又曰：三月三日，懷光巡咸陽城，名振曰：昨日言不反，今悉軍此來，何也？又曰：懷光旣殺名振，召演芬責之。按名振云昨日言不反，今何此來？則是呼軍門之明日，懷光卽移軍咸陽。若至咸   陽已十三日，因巡城而名振言之，何得云昨日！又何得云悉軍此來！又名振與演芬同日死。按舊傳云：郜成義至奉天，乃反以其言吿懷光子璀，璀密吿其父懷光。若三月三日，則車駕已幸梁洋，不在奉天。且是時反狀已彰灼如此，豈能尙欺人云不反邪！今從幸奉天錄，悉因投鐵券言之。	1
川陆一都会，旌旗千里舒。虎符中禁授，熊轼上流居。橘柚金难并，池塘练不如。春风行部日，应驻士元车。	0
以吏部尙書王褒爲左僕射。	1
秧马催予出，铜鱼羡子分。无莲照学士，有竹比封君。	0
洛阳春日最繁华，红绿阴中十万家。谁道群花如锦绣，人将锦绣学群花。	0
旅雁迎风度，阶翻月露华。砧声鸣夜永，江上几多家。	0
绕冈脩竹小亭深，风干云梢照碧浔。安得茂林带左右，祇应萧爽似山阴。	0
乾坤启圣吐龙泉，泉水年年胜一年。始看鱼跃方成海，即睹龙飞利在天。洲渚遥将银汉接，楼台直与紫微连。休气荣光常不散，悬知此地是神仙。	0
风从船里出船前，涨起帘帏紫拂天。点检风来无处觅，破窗一隙小于钱。	0
小凿苍苔破，潴为玉鉴平。最宜孤月浴，亦有白云行。须发尽堪烛，肺肝元自清。微风莫吹皱，虚静即生明。	0
万峰秋尽百泉清，旧锁禅扉在赤城。枫浦客来烟未散，竹窗僧去月犹明。杯浮野渡鱼龙远，锡响空山虎豹惊。一字不留何足讶，白云无路水无情。	0
夜凉喜无讼，霁色摇闲情。暑退不因雨，陶家风自清。凝弦停片景，发咏静秋声。何事禅中隐，诗题忽记名。	0
晨光起天末，微风动林杪。披衣初梦回，捲书倦清晓。隐几欲无寐，百念自忧悄。箪瓢旧独乐，乐意今亦少。岂但感时节，政欲避烦扰。我非斯人徒，区区务自了。	0
残方岁已晏，层阴万里生。何如苦寒际，子有关陕行。风烟正浩荡，夜雨吹成冰。时危壮士志，日暮游客情。感子请别意，令我肝胆倾。告之以尽言，念子远徂征。聊代绕朝策，勉旃图令名。	0
猗我僖祖，德潜而充。庆之所基，日茂以崇。施及后嗣，天命有融。庙歌载之，播于无穷。	0
离弦既罢弹，樽酒亦已阑。听我歌一曲，南徐在云端。云端虽云邈，行路本非难。诸侯皆爱才，公子远结欢。济济都门宴，将去复盘桓。令姿何昂昂，良马远游冠。意气且为别，由来非所叹。	0
行歌趁月，唤酒延秋，多买莺莺笑。蕊枝娇小。浑无奈、一掬醉乡怀抱。筹花斗草。几曾放、好春闲了。芳意阑，可惜香心，一夜酸风扫。海上仙山缥缈。问玉环何事，苦无分晓。旧愁空杳。蓝桥路、深掩半庭斜照。馀情暗恼。都缘是、那时年少。惊梦回、懒说相思，毕竟如今老。	0
家住夕阳江上村，一湾流水护柴门。种来松树高于屋，借与春禽养子孙。	0
本性好丝桐，尘机闻即空。一声来耳里，万事离心中。清畅堪销疾，恬和好养蒙。尤宜听三乐，安慰白头翁。	0
窗间日日叫提壶，有酒分明不用沽。自是老来游兴懒，日长添得睡工夫。	0
蹇碩疑不自安，與中常侍趙忠宋典等書曰：大將軍兄弟秉國專朝，今與天下黨人謀   誅先帝左右，掃滅我曹，但以碩典禁兵，故且沈吟。今宜共閉上閤， 上閤，省閤也。沈，持林翻。 急捕誅之。中常侍郭勝，進同郡人也，太后及進之貴幸，勝有力焉， 考異曰：袁紀作郭脈，九州春秋作郞勝，今從何進傳。 故親信何氏；與趙忠等議，不從碩計，而以其書示進。庚午，進使黃門令收碩，誅之，因悉領其屯兵。	1
西昌侯鸞旣誅徐龍駒周奉叔，而尼媼外入者，頗傳異語。 媼，烏皓翻。異語，謂外人籍籍口語，言鸞等相與有異謀也。 中書令何胤，以后之從叔， 從，才用翻。 爲帝所親，使直殿省。帝與胤謀誅鸞，令胤受事；胤不敢當，依違諫說，帝意復止。乃謀出鸞於西州，中敕用事，不復關咨於鸞。 復，扶又翻。	1
瘦藤惭愧肯相携，不怕微茫雪意低。晚照荒荒迷远岫，湿云漠漠度前溪。虽无酒力禦寒色，且向梅花觅旧题。漫说玉堂多胜事，何如丘壑卜幽栖。	0
山高不改自然色，水远能流无尽声。	0
叔季滔滔未见刚，每闻健论意差强。向来曾劾灯笼锦，老去聊凝画戟香。世运横流安所止，圣朝未舍岂容藏。几回欲上铃斋谒，衰病无因可去乡。	0
甲子，上行幸長安。十一月，甲申，遣使者以中牢祠蕭何霍光，帝過，式其墓。進幸河東；癸卯，還宮。	1
劉守光奏遣其子中軍兵馬使繼威安撫滄州吏民；戊申，以繼威爲義昌留後。	1
蓬莱阁上牡丹开，尽日凭栏望外台。不敢登门谒樽酒，且教山仆送花来。	0
㴩湖唯上贡，何以惠寻常。还是诗心苦，堪消蜡面香。碾声通一室，烹色带残阳。若有新春者，西来信勿忘。	0
初，淸河平原爭界，八年不能決。冀州刺史孫禮請天府所藏烈祖封平原時圖以決之； 烈祖，明帝也，封平原王。畫壤分國，有地圖在天府。周禮有天府，鄭玄註云：掌祖廟之寶藏；又賢能之書及功書皆藏于天府。 爽信淸河之訴，云圖不可用，禮上疏自辨，辭頗剛切。爽大怒，劾禮怨望，結刑五歲。 結刑五歲者，但結以徒作五歲之罪而不使之輸作也。劾，戶槪翻，又戶得翻。 久而 章：甲十六行本而作之；乙十一行本同；孔本同；張校同；退齊校同。 復爲幷州刺史，往見太傅懿，有忿色而無言。懿曰：卿得幷州少邪？恚理分界失分乎？ 魏幷州統太原上黨西河鴈門新興。冀州大於諸州，幷州遠接荒外，故意其觖望。懿多權數，以此言擿發禮耳。少，詩沼翻。恚，於避翻。分，扶問翻。 禮曰：何明公言之乖也！禮雖不德，豈以官位往事爲意邪！本謂明公齊蹤伊呂，匡輔魏室，上報明帝之託，下   建萬世之勳。今社稷將危，天下兇兇， 兇，許拱翻。 此禮之所以不悅也！因涕泣橫流。懿曰：且止，忍不可忍！ 至此，禮入懿數中矣。	1
宿雾开天霁，寒郊见初日。林疏照逾远，冰轻影微出。岂假阳和气，暂忘玄冬律。愁抱望自宽，羁情就如失。欣欣事几许，曈曈状非一。倾心倘知期，良愿自兹毕。	0
孤客伤时晏，遥帷对夜分。虚轮抱初月，侧阵捲归云。霜蕙披寒颖，陂凫叫暝群。村砧与营杵，不寐最先闻。	0
不见骊塘路，茫然四十春。长为异乡客，每忆故时人。水阅公三世，云浮我一身。濠梁送归处，握手但悲辛。	0
二帝巡游俱未回，五陵松柏使人哀。诸侯不救河南地，更喜贤王远道来。	0
三两人家松柏林，翁垂霜发媪钗荆。儿耕妇织输官了，山茗村醪乐此生。	0
峨峨碧油幢，矗矗羽葆盖。燕居不废严，环竦布亭外。秾阴生昼寒，微吹发天籁。隐几对凝香，衣冠嗒如蜕。	0
不疑爲京兆尹，吏民敬其威信。每行縣錄囚徒還， 師古曰：省錄之，知其情狀有冤滯與否也。今云慮囚，本錄聲之去者耳，音力具翻。而近俗不曉其意，訛其文遂爲思慮之慮，失其源也甚矣。行，下孟翻。 其母輒問不疑：有所平反？活幾何人？卽不疑多有所平反， 毛晃曰：平反，理正幽枉也。反，音幡。 母喜笑異於他時；或無所出，母怒，爲不食。 爲，于僞翻。 故不疑爲吏，嚴而不殘。	1
鍾會兄毓嘗密言於晉公曰：會挾術難保，不可專任。及會反，毓已卒， 卒，子恤翻。 晉公思鍾繇之勳與毓之賢， 鍾繇有定關中之功。 特原毓子峻辿，官爵如故。 裴松之曰：辿，敕連翻。 會功曹向雄收葬會尸，晉公召而責之曰：往者王經之死，卿哭於東市而我不問， 事見上卷景元元年。 鍾會躬爲叛逆，又輒收葬，若復相容，當如王法何！ 復，扶又翻。 雄曰：昔先王掩骼埋胔，仁流朽骨， 記月令：孟春之月，掩骼埋胔。鄭玄註曰：骨枯曰骼，肉腐曰胔。陸德明曰：露骨曰骼，有肉曰胔。骼，江百翻。胔，才賜翻。周文王澤及朽骨。 當時豈先卜其功罪而後收葬哉！今王誅旣加，於法已備，雄感義收葬，敎亦無闕。法立於上，敎弘於下，以此訓物，不亦可乎，何必使雄背死違生，以立於世！ 背，蒲妹翻。 明公讎對枯骨， 言會已誅，晉公復以枯骨爲讎對，不令收葬。 捐之中野，豈仁賢之度哉！晉公悅，與宴談而遣之。	1
从古忠贤困佞邪，区区尘册费长嗟。谗人肉味知何似，豺虎刚嫌污齿牙。	0
清波渺渺日晖晖。柳依依。草离离。老大逢春，情绪有谁知。帘箔四垂庭院静，人独处，燕双飞。怯寒未敢试春衣。踏青时。懒追随。野蔌山肴，村酿可从宜。不向花边拼一醉，花不语，笑人痴。	0
岩排绿树石相重，涨水交流失旧谼。细觅向来行历地，十年尘迹转头空。	0
一溪之云各为雨，聊与萧王分出处。乱山深处有生涯，三尺渔竿一枝橹。细读怀仁辅义书，先生于世未尝疏。我已飘然遗物去，斯言却以告司徒。参政树碑颂遗德，舍人作堂诏无极。高风之高高几何，下视乌龙六千尺。	0
落落南冠自结缨，桁杨卧起影纵横。坐移白石知何世，梦断青灯问几更。国破家亡双泪暗，天荒地老一身轻。黄粱得失俱成幻，五十年前元未生。	0
锒铛司钥禁门重，寓直高秋此夜同。楼外归云迎霁月，宫中传漏带疏风。衰迂岂合参新论，俊少何堪接野翁。华省分曹占列宿，经时饱食愧无功。	0
彩筒角黍，兰桡画舫，佳时竟吊沅湘。古意未收，新愁又起，断魂流水茫茫。堪笑又堪伤。有临皋仙子，连璧檀郎。暗约同归，远烟深处开沧浪。倚楼魂已飞扬。共偷挥玉箸，痛饮霞觞。烟水无情，揉花碎玉，空馀怨抑凄凉。杨谢旧遗芳。算世间纵有，不恁非常。但看芙蓉并蒂，他日一双双。	0
洞中石燕可长生，白雀何因浪得名。无限好山难买得，世间奚用孔方兄。	0
绰约小天仙，生来十六年。姑山半峰雪，瑶水一枝莲。晚院花留立，春窗月伴眠。回眸虽欲语，阿母在傍边。	0
霜简映金章，相辉同舍郎。天威巡虎落，星使出鸳行。尊俎成全策，京坻阅见粮。归来虏尘灭，画地奏明光。	0
夏官侍郞李昭德密言於太后曰：魏王承嗣權太重。 夏官，兵部。嗣，祥吏翻。 太后曰：吾姪也，故委以腹心。昭德曰：姪之於姑，其親何如子之於父？子猶有篡弑其父者，況姪乎！今承嗣旣陛下之姪，爲親王，又爲宰相， 相，息亮翻。 權侔人主，臣恐陛下不得久安天位也！太后矍然曰：朕未之思。 矍，九縛翻。 秋，八月，戊寅，以文昌左相同鳳閣鸞臺三品武承嗣爲特進，納言武攸寧爲冬官尙書， 嗣，祥吏翻。冬官，工部。尙，辰羊翻。 夏官尙書同平章事楊執柔爲地官尙書，並罷政事；以秋官侍郞新鄭崔元綜爲鸞臺侍郞， 秋官，刑部。新鄭，春秋鄭國都。   鄭武公隨周平王東遷，邑於虢鄶之間，莊公所謂吾先君新邑于此，是也。漢爲新鄭縣，屬河南郡，魏晉省，隋開皇十六年復置，屬鄭州。 夏官侍郞李昭德爲鳳閣侍郞，檢校天官侍郞姚璹爲文昌左丞， 夏官，兵部。鳳閣，中書。天官，吏部。改尙書爲文昌。璹，殊玉翻。 檢校地官侍郞李元素爲文昌右丞，與司賓卿崔神基 地官，戶部。司賓卿，卽鴻臚卿。 並同平章事。 考異曰：舊昭德傳：舉明經，累遷至鳳閣侍郞。長壽二年增置夏官侍郞，以昭德爲之；是歲，遷鳳閣鸞臺平章事。新紀表傳皆云，昭德自夏官侍郞遷鳳閣侍郞同平章事。蓋昭德自鳳閣爲夏官，自夏官復爲鳳閣也。婁師德傳：長壽元年增置夏官侍郞。今從之。崔神基，實錄作崔基。今從新紀表。 璹，思廉之孫； 姚思廉事隋及唐。 元素，敬玄之弟也。 李敬玄相高宗。 辛巳，以營繕大匠王璿爲夏官尙書同平章事。 光宅改將作監爲營繕監。璿，似宣翻。 承嗣亦毀昭德於太后，太后曰：吾任昭德，始得安眠，此代吾勞，汝勿言也。	1
爵齿俱尊惟此老。诗词笔力谁能到。奇字古文仍笃好。须信道。如公宁复忧才少。剩费黄金应买笑。穷通得丧都忘了。坐对瑶觞看舞妙。携窈窕。南窗聊得渊明傲。	0
望处水寒云绕，倚栏千里，澹荡晴晖。梦燕门阑，和气喜动帘帏。舞裀重、花明彩凤，歌扇小、香暖金猊。漏声迟。洞天秋晓，风露霏霏。嘉时。谪仙高宴，华分玉蜡，艳列文姬。玉树临风，自然老月中枝。酒肠宽、胸容云梦，词源壮、笔勇助溪。且追随。伫看飞诏，稳步沙堤。	0
科举有衣钵，临行问细君。梅花入征梦，杨叶砺功勋。俨对丹墀日，捷排阊阖云。政须及边事，毋惜齿牙论。	0
王崇武標點容肇祖聶崇岐覆校	1
張九齡請不禁鑄錢，三月，庚辰，敕百官議之。裴耀卿等皆曰：一啓此門，恐小人棄農逐利，而濫惡更甚。 自武后以來，民間多惡錢，官不能禁。 祕書監崔沔曰：若稅銅折役，則官冶可成，計估度庸，則私鑄無利，易而可久，簡而難誣。 沔，彌兗翻。折，之舌翻。易，以豉翻。 且夫錢之爲物，貴以通貨，利不在多，何待私鑄然後足用也！右監門錄事參軍劉秩曰： 唐十六衞府皆有錄事參軍，正八品下，掌受諸曹及五府之外府事，句�抄目，印給紙筆。監，古銜翻。 夫人富則不可以賞勸，貧則不可以威禁，若許其私鑄，貧者必不能爲之；臣恐貧者益貧而役於富，富者益富而逞其欲。漢文帝時，吳王濞富埓天子，鑄錢所致也。 事見十四卷漢文帝五年。濞，匹備翻。埒，力輟翻。 上乃止。秩，子玄之子也。 劉子玄，卽知幾，避帝嫌名，以字行。	1
谢公陈迹自难追，山月淮云祗往时。一去可怜终不返，暮年垂泪对桓伊。	0
羨之以荆州地重，恐宜都王至，或別用人，乃亟以錄命除領軍將軍謝晦行都督荆·湘等七州諸軍事荆州刺史， 錄命，錄尙書自出命也。 欲令居外爲援，精兵舊將，悉以配之。 羨之亮晦所以爲身謀者如此，而亦無救於廢弒之誅。伊霍以至公血誠處之，而師春所紀有異於書，蓋不羨於伊尹，霍光僅能保其身而不能保其族。此天地之大變，固人臣之所難居也。將，卽亮翻。	1
正霜浮菊浅，露染枫深，九秋佳景。梅报南枝，一点和羹信。峻岳生申，太山瞻鲁，瑞启千年运。飞帛奎文，仪皇韶祉，明良相庆。岁值丰登，道方开泰，塞骑尘收，海鲸波静。几斗璇枢，仰三阶平正。保定乾坤，亲扶日月，万宇同歌咏。比寿彭聃，侔勋周召，致君尧舜。	0
昔人从逝水，有客吊秋风。何意千年隔，论心一日同。楚亭方作乱，汉律正酬功。倏忽桑田变，谗言亦已空。	0
田悅用兵數敗， 事並見前。數，所角翻。 士卒死者什六七，其下皆厭苦之。上以給事中孔巢父爲魏博宣慰使。巢父性辯博，至魏州，對其衆爲陳逆順禍福； 爲，于僞翻。 悅及將士皆喜。   兵馬使田緖，承嗣之子也，凶險，多過失，悅不忍殺，杖而拘之。悅旣歸國，內外撤警備。三月，壬申朔，悅與巢父宴飮，緖對弟姪有怨言，其姪止之，緖怒，殺姪，旣而悔之，曰：僕射必殺我！ 僕射，謂田悅也。 旣夕，悅醉，歸寢，緖與左右密穿後垣入，殺悅及其母妻等十餘人，卽帥左右執刀立於中門之內夾道。 帥，讀曰率。 將旦，以悅命召行軍司馬扈崿判官許士則都虞候蔣濟議事；府署深邃，外不知有變，士則濟先至，召入，亂斫殺之。緖恐旣明事泄，乃出門， 出中門也。 遇悅親將劉忠信方排牙， 排牙者，牙前將士各執其物以立於庭下，俟節度使升聽事，以次參謁也。 緖疾呼謂衆曰：劉忠信與扈崿謀反，昨夜刺殺僕射。 呼，火故翻；下同。刺，七亦翻。 衆大驚，諠譁。忠信未及自辯，衆分裂殺之。扈崿來，及戟門遇亂， 節鎭外門列戟，故謂之戟門。 招諭將士，將士從之者三分之一。緖懼，登城而立， 田緖所登者，魏州牙城也。 大呼謂衆曰：緖，先相公之子，諸君受先相公恩， 先相公，謂田承嗣也。 若能立緖，兵馬使賞緡錢二千，大將半之，下至士卒，人賞百緡，竭公私之貨，五日取辦。於是將士回首殺扈崿，皆歸緖，軍府乃安。因請命於孔巢父，巢父命緖權知軍府。後數日，衆乃知緖殺其兄， 田悅者，緖之從兄。 雖悔怒， 怒其殺兄而悔立之。 而緖已立，無如之何。緖又殺悅親將薛有倫等二十餘人。	1
山阴道士顷留连，应接烟云马不前。君说江南亦如此，我虽未到想当然。	0
飞龙翔麟夜不关，房星之精下人间。一鸣堕地势千里，四十万匹中如山。皇天生此意何在，天意有在平百蛮。百蛮款塞皆稽首，干戈包尽于菟斑。剪成三鬃代官字，濯之太液登王闲。紫坛谒天五使出，玉辂扶日双轮还。宝鞭不用绣鞯稳，扇筤前开曲盖弯。方知徐行备天仗，绝胜疾走周人寰。开元距今四百载，人物风流无一在。如何两骥今尚存，好手传神能不坏。请从此画究规模，便见当时似三代。	0
流金烁石火燎燔，何地泄此畏暑袢。草堂幸有茆三间，冷浸十亩泉有源。泉音琮琤下空山，金石戛击声潺湲。太华峰头十丈莲，吾侬玉井亲移根。开华结实今几年，红幛绿盖风翻翻。捲舒万柄摇苍烟，香苞芳萼锦绮繁。云将急雨珠溅圆，日焙晴酣香胜荪。龟鱼窃荫鸥鹭眠，勾致属玉栖双鸳。房青子碧甘剥鲜，藕白条翠冰堆盆。嚼之清泠醒醉魂，犹可招邀慰文园。君胡不闻李谪仙，声名飘然誉开元。忽传诏草白莲序，一扫意到无馀言。又知苏州韦不凡，风清月晓之江樊。形容委曲识花趣，妙语历历成订论。我今对花难著句，挹取香气临窗轩。俱来亦有二三子，将坛共筑旗同攑。搜吟速下一转语，缩手无畏前辈尊。但今取之二老间，勿效珷玞乱玙璠。少需红日西沉山，从容特为开芳尊。晚色婉静更丽娟，咏到东方生晓暾。	0
先生休恨易俱东，弟子方欣色笑同。早晚朝廷议恢复，请看裴度在军中。	0
弃我去者昨日之日不可留，乱我心者今日之日多烦忧。长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天览日月。抽刀断水水更流，举杯销愁愁更愁。人生在世不称意，明朝散发弄扁舟。	0
春心滴破花边漏，晓梦敲回禁里钟。十二楚山何处是，御楼曾见两三峰。	0
雨挟东风作嫩寒，短墙围水柳藏烟。游人不出西湖静，白鹭飞来在画船。	0
双颊凝酥发抹漆，眼光入帘珠的皪。故将白练作仙衣，不许红膏污天质。吴音娇软带儿痴，无限闲愁总未知。自古佳人多命薄，闭门春尽杨花落。	0
山头钓引千钧鱼，铁桥曾逢稚川奴。风波平地误点额，戏取墨汁翻模糊。纵观濠上契妙趣，浩浩胸次涵江湖。墨云忽从砚池起，拨剌跳出形模殊。大鱼腾骧撼风雨，小鱼琐碎游荇蒲。技如元放几许奇，金盘一个松江鲈。试张亭前涨波影，舂锄飞下傍睢盱。世间画史少活笔，描写终类鲋肆枯。文溪一湾浮钓徒，欠得龙眠为严濑羊裘图。	0
甲申，魏克中山，燕公卿尙書將吏士卒降者二萬餘人。 將，卽亮翻。降，戶江翻。 張驤李沈先嘗降魏，復亡去， 復，扶又翻。 珪入城，皆赦之。得燕璽綬圖書府庫珍寶以萬數， 璽，斯氏翻。綬，音受。 班賞羣臣將士有差。追諡弟觚爲秦愍王；發慕容詳冢，斬其尸；收殺觚者高霸程同，皆夷五族， 五族，謂五服內親也。 以大刃剉之。	1
内宫传诏问戎机，载笔金銮夜始归。万户千门皆寂寂，月中清露点朝衣。	0
竹外梅花，檀心玉颊春初透。一池风皱。妙语天生就。有个人人，袅娜灵和柳。君知否。目成心授。何日同携手。	0
三日韶光处处新，九华仙洞七香轮。老夫留滞何由往，珉玉相和正绕身。	0
軍府之人皆不欲召契丹，都亦慮郁奪其處，乃陰與書吏和昭訓謀劫處直。會處直與張文禮宴於城東， 按張文禮時已受兵，安能至定州與王處直宴！處直所與宴者必文禮使者也。文禮之下當有使字。章：十二行本有使者二字；乙十一行本同；孔本同；張校同。 暮歸，都以新軍數百伏於府第，大譟劫之，曰：將士不欲以城召契丹，請令公歸西第。乃幷其妻妾幽之西第。 凡官府第舍以東爲上，西第者卽安養閒之地。唐末王處存帥義武，兄弟相繼，至是而敗。 盡殺處直子孫在中山及將佐之爲處直腹心者。都自爲留後，具以狀白晉王；晉王因以都代處直。 爲唐明宗朝王都又以中山召契丹張本。	1
诞敷文德洽寰区，赳赳明明运庙谟。自是不争应善胜，何须更佩辟兵符。	0
促装何喧喧，西笑都门道。出门何所见，王孙媚春草。绿鬓仍朱颜，未信人间老。去去谨勿迟，功名苦不早。君看郭令公，书二十四考。丈夫自足珍，珠金何用宝。	0
灵蛇桥下水声声，曾向桥边话别情。一榻偶依陈太守，三年深忆祢先生。尘欺鬓色非前事，火爇蓬根有去程。还把馀杯重相劝，不堪秋色背郧城。	0
如意始身退，此事古难谐。中年醉饮，多病闲去正当才。长爱兰亭公子，弋钓溪山娱适，甘旨及朋侪。衰疾卧江海，鸥鸟莫惊猜。酒初熟，招我友，共一杯。碧天云卷，高挂明月照人怀。我醉欲眠君去，醉醒君如有意，依旧抱琴来。尚有一壶酒，当复为君开。	0
未央宫殿金开钥，诏引贤良卷珠箔。花间赐食近丹墀，烟里挥毫对青阁。万年枝影转斜光，三道先成君激昂。谷水直言身不顾，郤诜高第转名香。绿槐阴阴出关道，上有蝉声下秋草。奴子平头骏马肥，少年白皙登王畿。五侯客舍偏留宿，一县人家争看归。南向千峰北临水，佳期赏地应穷此。赋诗或送郑行人，举酒常陪魏公子。自怜寂寞会君稀，犹著前时博士衣。我欲低眉问知己，若将无用废东归。	0
清晓新晴物物熙，小风淡日暖归旗。不堪回首南华路，去岁梅花细雨时。	0
拾笔闲题红叶时，醉容相向亦相宜。塞垣风劲应吹尽，江国霜微想半衰。嫌听满阶鸣夜雨，曾看临水映疏篱。春光不许长如此，旋放寒梅嫩柳枝。	0
夜久闻羌笛，寥寥虚客堂。山空响不散，溪静曲宜长。草木生边气，城池泛夕凉。虚然异风出，髣髴宿平阳。	0
歡上書言：幷州，軍器所聚，動須女功，請置宮以處配沒之口； 處，昌呂翻。 又納吐谷渾之女以招懷之。 吐谷渾國於西魏西南，高歡越境納其女以招懷之，蓋欲借其力以侵擾西魏。吐，從暾入聲。谷，音   浴。 丁未，置晉陽宮。二月，庚申，東魏主納吐谷渾可汗從妹爲容華。 容華，前漢内職舊號。可，從刊入聲。汗，音寒。從，才用翻。	1
□茫冻雨来，入夜势增急。纵横挟春风，飘洒相喷吸。败窗端见欺，遽有万点入。先生伏经编，眼冷倍昏涩。夜分童仆倦，跛倚厌久立。灯火为溟濛，诗书亦沾湿。夫君储善价，未售不悁悒。物华迎霁新，佳赏时将及。囷中秫几何，营酿须汲汲。	0
丹雀衔书来，暮栖何乡树。骅骝事天子，辛苦在道路。司直非冗官，荒山甚无趣。借问泛舟人，胡为入云雾。与子姻娅间，即亲亦有故。万里长江边，邂逅一相遇。长卿消渴再，公干沈绵屡。清谈慰老夫，开卷得佳句。时见文章士，欣然澹情素。伏枕闻别离，畴能忍漂寓。良会苦短促，溪行水奔注。熊罴咆空林，游子慎驰骛。西谒巴中侯，艰险如跬步。主人不世才，先帝常特顾。拔为天军佐，崇大王法度。淮海生清风，南翁尚思慕。公宫造广厦，木石乃无数。初闻伐松柏，犹卧天一柱。我瘦书不成，成字读亦误。为我问故人，劳心练征戍。	0
行客满长路，路长良足哀。白日持角弓，射人而取财。千金谁家子，纷纷死黄埃。见者不敢言，言者不得回。家人各望归，岂知长不来。	0
十一月，辛酉，上祀圜丘。 武德元年，制每歲冬至，祀昊天上帝於圜丘，以景皇帝配。	1
雨霜以成岁，看旧感前闻。爱景随朝日，凝阴积暮云。囗囗囗囗囗，忘言酒暂醺。囗囗囗囗囗，囗囗囗囗囗。	0
九幽仙子西山卷，读了绦绳系又开。此卷玉清宫里少，曾寻真诰读诗来。紫河车里丹成也，皂荚枝头早晚飞。料得仙宫列仙籍，如君进士出身稀。	0
初，上使太子勇參決軍國政事，時有損益；上皆納之。勇性寬厚，率意任情，無矯飾之行。 行，下孟翻。 上性節儉，勇嘗文飾蜀鎧， 蜀鎧，蜀人所作也。蜀人工巧，所作鎧甲已精麗，而勇又文飾之。 上見而不悅，戒之曰：自古帝王未有好奢侈而能久長者。汝爲儲后， 后，君也；儲后，猶言儲君也。好，呼到翻。 當以儉約爲先，乃能奉承宗廟。吾昔日衣服，各留一物，時復觀之以自警戒。恐汝以今日皇太子之心忘昔時之事，故賜汝以我舊所帶刀一枚，幷葅醬一合， 淹菜爲葅。醬，醢也。肉醬豉醬皆謂之醢，又菜葅謂之醬。內則：芥醬。 汝昔作上士時常所食也。 謂勇仕周時。 若存記前事，應知我心。	1
八年壬寅前一九九	1
百尺珠楼临狭斜，新妆能唱美人车。皆言贱妾红颜好，要自狂夫不忆家。	0
乐天得法老凝师，后院犹存杨柳枝。春尽絮飞馀一念，我今无累日无思。	0
于易见耒耜，于诗闻钱镈。百工圣人为，此最功不薄。欲收禾黍善，先去蒿莱恶。愿同攲器悟，更使臣工作。	0
峡中尽日没人烟，船泊鸦矶也有村。已被子规酸骨死，今宵第一莫啼猿。	0
云碧纱厨水阁中，鸳鸯花冷枕玲珑。描金团扇无人用，一阵荷香一阵风。	0
昔日尝闻公主第，今时变作列仙家。池傍坐客穿丛筱，树下游人扫落花。雨雪长疑向函谷，山泉直似到流沙。君还洛邑分明记，此处同来阅岁华。	0
碧水澄潭映远空，紫云香驾御微风。汉家城阙疑天上，秦地山川似镜中。向浦回舟萍已绿，分林蔽殿槿初红。古来徒羡横汾赏，今日宸游圣藻雄。	0
阿柴又命諸子各獻一箭，取一箭授其弟慕利延使折之。慕利延折之。又取十九箭使   折之，慕利延不能折。 折，而設翻。 阿柴乃諭之曰：汝曹知之乎？孤則易折， 易，以豉翻。 衆則難摧。汝曹當勠力一心，然後可以保國寧家。言終而卒。	1
五言与七字，句句总清新。但得诗囊富，何忧客路贫。梅花一巘雪，瑶草半岩春。著我司盟去，吟边养病身。	0
平盧節度使同平章事諸道副都統朱瑾遣家妓通候問於知訓， 妓，渠綺翻。 知訓強欲私之，瑾已不平。知訓惡瑾位加己上， 惡，烏路翻。 置靜淮軍於泗州，出瑾爲靜淮節度使，瑾益恨之，然外事知訓愈謹。瑾有所愛馬，冬貯於幄，夏貯於幬； 貯，丁呂翻。幬，徒到翻，今之葛罩紗罩是也。又直由翻，唐韻曰：單帳也。冬貯於幄，欲其煖也；夏貯於幬，旣欲其涼，且隔蚊蝱。以養人者養畜，可謂愛之過矣。 寵妓有絕色；知訓過別瑾， 過，音戈。過瑾而言別。 瑾置酒，自捧觴，出寵妓使歌，以所愛馬爲壽，知訓大喜。瑾因延之中堂，伏壯士於戶內，出妻陶氏拜之， 路振九國志：瑾妻陶氏，雅之女也。 知訓答拜，瑾以笏自後擊之踣地， 踣，蒲北翻。 呼壯士出斬之。瑾先繫二悍馬於廡下，將圖   知訓，密令人解縱之，馬相蹄齧， 廡，罔甫翻。蹄，大計翻。齧，魚結翻。 聲甚厲，以是外人莫之聞。瑾提知訓首出，知訓從者數百人皆散走。瑾馳入府，以首示吳王曰：僕已爲大王除害。 從，才用翻。爲，于僞翻；下吾爲同。 王懼，以衣障面，走入內，曰：舅自爲之，我不敢知！ 吳王行密先娶朱氏，與瑾同姓，因呼之爲舅。 瑾曰：婢子不足與成大事！以知訓首擊柱，挺劍將出， 挺，待鼎翻，拔也。 子城使翟虔等已闔府門勒兵討之，乃自後踰城，墜而折足， 翟虔，徐溫親將也，使之防衞吳王。翟，直格翻。折，而設翻。 顧追者曰：吾爲萬人除害，以一身任患。遂自剄。 任，音壬。剄，古頂翻。	1
锦官城里寺，一室若云峰。水缩秋吟鼎，霜低夜讲松。住斋尘入钵，出定藓生筇。曾听三摩义，居常梦晓钟。	0
桂香松暖庙门开，独泻椒浆奠一杯。秦法欲兴鸿已去，汉储将废凤还来。紫芝翳翳多青草，白石苍苍半绿苔。山下驿尘南窜路，不知冠盖几人回。	0
故人皆死谁为佛，老我犹生即是仙。	0
壬戌，更鑄孝建四銖錢。 更，工衡翻。	1
我击藤床君唱歌，明年六十奈君何。醉颠只要装风景，莫向人前自洗磨。	0
诏书选后宫，众女竞媒致。拂镜浓画眉，临风高绾髻。朝犹东邻居，夕已金屋贵。彼姝绝代姿，绰约乘云气。箴史合古趣，佩服与今异。宜哉寤寐求，惜也憔悴弃。君门深复深，岁遣花鸟使。	0
吟落秋窗烛灺红，想弹九辩入丝桐。荃衡岂不如葵菽，谁继豳风补楚风。	0
淮海相从几岁年，南州雁不到西川。重逢影落烟沙外，却喜身如金石坚。莫叹武城资莞尔，且看平楚正苍然。剸繁自是君馀事，毫发难逃止水渊。	0
洛阳有愚叟，白黑无分别。浪迹虽似狂，谋身亦不拙。点检盘中饭，非精亦非粝。点检身上衣，无馀亦无阙。天时方得所，不寒复不热。体气正调和，不饥仍不渴。闲将酒壶出，醉向人家歇。野食或烹鲜，寓眠多拥褐。抱琴荣启乐，荷锸刘伶达。放眼看青山，任头生白发。不知天地内，更得几年活。从此到终身，尽为闲日月。	0
曾到龙翔不记年，两峰巍压水中天。潮生潮落青芜外，人去人来白鹭边。四接远游僧万笠，重新旧观屋千椽。东南送目秋无际，隔岸人家问钓船。	0
瓜果跽拳祝，㬋罗扑卖声。粤人重巧夕，灯火到天明。	0
断岸江波阔，迢迢十里宽。人烟藏处密，霁色媚寒滩。	0
用拙存吾道，幽居近物情。桑麻深雨露，燕雀半生成。村鼓时时急，渔舟个个轻。杖藜从白首，心迹喜双清。晚起家何事，无营地转幽。竹光团野色，舍影漾江流。失学从儿懒，长贫任妇愁。百年浑得醉，一月不梳头。衰颜甘屏迹，幽事供高卧。鸟下竹根行，龟开萍叶过。年荒酒价乏，日并园蔬课。犹酌甘泉歌，歌长击樽破。	0
昔别是何处，相逢皆老夫。故人还寂寞，削迹共艰虞。自失论文友，空知卖酒垆。平生飞动意，见尔不能无。	0
初时拄杖向邻村，渐到清明亦杜门。三十年来辞病表，今朝卧病感皇恩。	0
夜雪驳群峰，春寒僵万木。山斋无所为，高卧仰看屋。冻云飞不去，就我檐下宿。平生柴夫子，能事立于独。蚤直渭水钩，晚怀荆山玉。陆地讵能沉，世侯终必复。不见林中兰，无人亦芬馥。暮年一丘壑，避地歌同谷。散诞水石间，清凉日三沐。笑人强解事，闭门作龟缩。一世竟何成，万事蛇著足。二侄瑞家庭，贯穿经史椟。才如射虎将，中石犹饮镞。诗成出连璧，墨妙粲笺幅。乃知作者心，求益不求速。我年及学易，方究大小畜。翛然对此君，苦节更森束。嗟今但洋洋，悼往宁逐逐。愿借邺侯书，尽阅三万轴。无因访煨烬，叹惜邯郸目。	0
吾宗丘壑资，耿耿抱幽独。结构祗洹家，萦回转岩腹。前川布黄金，合嶂来苍玉。步出觉华天，乘凌眩生目。云间起层林，林际悬高屋。断砌滴疏泉，微踪隐深麓。堂空贝叶昏，苔封半阶绿。朱幡久不来，哀猿响秋谷。	0
蔼蔼堂西十亩园，晚凉迎步绿阴繁。共惊春去已多日，争看花开最后番。未许狂风催烂熳，故将青幄强安存。请公作意勤欢赏，趁取残红照酒樽。	0
妾本舟中客，闻君江上琴。君初感妾叹，妾亦感君心。遂出合欢被，同为交颈禽。传杯惟畏浅，接膝犹嫌远。侍婢奏箜篌，女郎歌宛转。宛转怨如何，中庭霜渐多。霜多叶可惜，昨日非今夕。徒结万里欢，终成一宵客。王敬伯，渌水青山从此隔。	0
杜密素與李膺名行相次， 行，下孟翻；下同。 時人謂之李杜，故同時被繫。密嘗爲北海相，行春，到高密， 百官志：凡郡國守相，常以春行所主縣，勸民農桑，振救乏絕。高密縣，屬北海國。 見鄭玄爲鄕嗇夫，知其異器，卽召署郡職，遂遣就學，卒成大儒。 卒，子恤翻。 後密去官還家，每謁守令，多所陳託。同郡劉勝，亦自蜀郡吿歸鄕里，閉門掃軌， 賢曰：軌，車迹也，言絕人事。 無所干及。太守王昱謂密曰：劉季陵淸高士， 劉勝，字季陵。 公卿多舉之者。密知昱以激己，對曰：劉勝位爲大夫，見禮上賓， 位爲大夫，謂在朝列也；見禮上賓，謂郡守接遇之也。 而知善不薦，聞惡無言，隱情惜己，自同寒蟬， 賢曰：寒蟬，謂寂默也。楚辭曰：悲哉秋之爲氣也，蟬寂漠而無聲。 此罪人也。今志義力行之   賢而密達之，違道失節之士而密糾之，使明府賞刑得中，令問休揚，不亦萬分之一乎！昱慚服，待之彌厚。	1
東方羣盜大起，陷宋亳密三州。契丹主謂左右曰：我不知中國之人難制如此！ 中國之人，困於契丹之陵暴掊克，咸不聊生，起而爲盜，烏有難制者乎！盍亦反其本矣。 亟遣泰寧節度使安審琦武寧節度使符彥卿等歸鎭， 澶州亂而遣李守貞杜重威歸鎭，宋亳密三州陷而遣安審琦符彥卿歸鎭，契丹主之北歸決矣。 仍以契丹兵送之。	1
黄金合里盛红雪，重结香罗四出花。一一傍边书敕字，中官送与大臣家。	0
过淮入洛地多尘，举扇西风欲污人。但怪云山不改色，岂知江月解分身。安心有道年颜好，遇物无情句法新。送我长芦舟一叶，笑看雪浪满衣巾。	0
十二月，濮陽太守姜龍駒新平太守楊自倫棄 章：甲十一行本棄上有帥吏民三字；乙十一行本同；孔本同；張校同。 郡奔魏。 按沈約志：濮陽新平皆屬兗州而不載治所，蓋僑郡也。新平郡，又明帝泰始七年立，當考。又按五代志：鄄城縣舊置濮陽郡。濮，博木翻。	1
東土遭亂，企望官軍之至， 企，去智翻。 旣而牢之等縱軍士暴掠，士民失望，郡縣城中無復人跡，月餘乃稍有還者。朝廷憂恩復至，以謝琰爲會�太守都督五郡軍事，帥徐州文武戍海浦。 五郡，會�臨海東陽永嘉新安也。今自龕山而東至蘭風石堰鳴鶴松蒲蟹浦定海，皆海浦也。帥，讀曰率。	1
日隐寒山猎未归，鸣弦落羽雪霏霏。梁园射尽南飞雁，淮楚人惊阳鸟啼。	0
三月淮南鼓战尘，无双亭下隘游人。此花不解兴亡意，也向年年鬨一春。	0
老藤支我步湖漘，借与晴光一欠伸。杨柳得春青眼旧，山峦留雪白头新。铁琅珰语寻斋钵，银鱍剌肥收钓缗。有两黄冠共棋局，相携便作所欢人。	0
甲午，帝至建康。乙未，百官詣闕請罪，詔令復職。	1
石磴插青云，禅宫入渺冥。归云侵客座，流水乱松声。天近月逾白，竹多山更青。从来丘壑志，不独付孙登。	0
去年今日栽，临去见花开。好住守空院，夜间人不来。	0
园林过雨宿荷香，犹挂轻綀佩水苍。老去只应休去好，秋来方是晚来凉。倦翎网已离三面，病颡车难服两箱。多幸时和岁丰美，只将心念报虚皇。	0
坐近松风骨自寒，茅斋直拶白云边。玄关不闭何人到，此事谁论在佛先。天竺老师留一句，曹溪行者答全篇。今朝林下忘言说，强把新诗寄谪仙。	0
悲风送寒雨，遥夜俄总至。草木虽战秋，渠能保柔脆。杯盘照青灯，哦诗久无寐。安能决云开，坐见参横未。	0
绕县百千峰，初疑路不通。居民犹太古，令尹似春风。筝远呼难至，杯寒吸易空。却从归路望，飞榭半天中。	0
鍾會遣衞瓘先至成都收鄧艾，會以瓘兵少，欲令艾殺瓘，因以爲艾罪。瓘知其意，然不可得距， 瓘監艾會軍，遣之收艾，是以職分使之，故不可得而距。 乃夜至成都，檄艾所統諸將，稱：奉詔   收艾，其餘一無所問；若來赴官軍，爵賞如先； 謂復加爵賞，如先平蜀時也。 敢有不出，誅及三族！比至雞鳴， 比，必寐翻。 悉來赴瓘，唯艾帳內在焉。平旦，開門，瓘乘使者車， 續漢志，有大使車小使車諸使車。大使車，立乘，駕駟，赤帷，持節者重導，從賊曹車斧車督車功曹車皆兩大車，伍伯，璅弩十二人，辟車四人，從車四乘，無節，單導，從者減半。小使車，不立乘，有騑，赤屛泥，油，重絳帷，導無斧車。近小使車，蘭輿赤轂，白蓋赤帷，從騶騎四十人。此謂追捕考案，有所敕取者之所乘也。諸使車，皆朱班輪，四輻，赤衡軛。 徑入至艾所；艾尙臥未起，遂執艾父子，置艾於檻車。諸將圖欲劫艾，整仗趣瓘營； 趣，七喩翻。 瓘輕出迎之，僞作表草，將申明艾事， 詭言將申明艾無反心。 諸將信之而止。	1
辛亥，賜太子姓武氏；赦天下。	1
武懿宗軍至趙州，聞契丹將駱務整數千騎將至冀州， 丹將，卽亮翻；下同。騎，奇寄翻；下同。 懿宗懼，欲南遁。或曰：虜無輜重， 重，直用翻。 以抄掠爲資， 抄，楚交翻。 若按兵拒守，勢必離散，從而擊之，可有大功。懿宗不從，退據相州， 相，悉亮翻。 委棄軍資器仗甚衆。契丹遂屠趙州。	1
飒飒先飞梁上尘，朱唇不动翠眉颦。愿得春风吹更远，直教愁杀满城人。	0
南單于汗死，單于比之子適立，爲䤈僮尸逐侯鞮單于。 賢曰：䤈，火奚翻。	1
癸未，燕大赦，改元長樂。 樂，音洛。 燕主盛每十日一自決獄，不加拷掠，多得其情。 拷，音考。掠，音亮。史言慕容盛以聰察殺身。	1
契丹主聞河陽亂，歎曰：我有三失，宜天下之叛我也！諸道括錢，一失也；令上國人打草穀，二失也；不早遣諸節度使還鎭，三失也。 三失並見上。	1
道上观行人，半似重相见。古云性相近，性岂不如面。万形本一性，万心方一殊。世固难绝圣，亦恐难绝愚。	0
一新柱石壮严闉，更值西风落帽辰。不用游从誇燕子，直将气燄压波神。山川尚绕当时国，城郭犹飘广陌尘。谁凭阑干赏风月，使君留意在斯民。	0
远别苦惊云聚散，相逢多悟月盈亏。	0
身为百里长，家宠五诸侯。含笑听猿狖，摇鞭望斗牛。梅花堪比雪，芳草不知秋。别后南风起，相思梦岭头。	0
帝觀 章：甲十一行本觀作親；乙十一行本同；張校同。 覽大政，留心庶事；太傅越不悅，固求   出藩。庚辰，越出鎭許昌。 爲越殺繆播等張本。	1
騄駬何年别渥洼，病来颜色半泥沙。四蹄不凿金砧裂，双眼慵开玉箸斜。堕月兔毛乾觳?，失云龙骨瘦牙槎。平原好放无人放，嘶向秋风苜蓿花。	0
宵人有母鬓如银，夜半丸熊诲子频。幸窃斗升为侍养，敢言科第止荣身。小堂欲作娱亲扁，纯孝谁推锡类仁。乞取先生三大字，要崇风教厉乡邻。	0
生代日何短，徂迁岁欲期。始闻春鸟思，溘见凉云滋。皎皎河汉匹，三秋会有期。嗟嗟瑟琴偶，一去无还时。晴壁看遗挂，虚檐想步綦。流芳行处歇，空色梦中疑。昔有秦嘉赠，今为潘岳诗。百忧人自老，玄发新成丝。	0
汉将临流得铁鞭，鄂侯名字旧雕镌。须为圣代无双物，肯逐将军卧九泉。汗马不侵诛虏血，神功今见补亡篇。时来终荐明君用，莫叹沉埋二百年。	0
寒溪祇数尺，炯炯涵晴空。寄目谁与论，翠荇牵春风。	0
乙卯，海州賊帥臧君相以五州來降，拜海州總管。 海州，隋志之東海郡。宋白曰：魏武定七年置海州。帥，所類翻。	1
万事非京国，千山拥丽谯。佩刀看日晒，赐马傍江调。言语多重译，壶觞每独谣。沿流如著翅，不敢问归桡。	0
夕烟浮野圃，春竹过邻墙。石涧深深影，风轩远远凉。禅心敲有韵，翠袖倚生香。不有冰霜劲，蒿莱到汝长。	0
汪汪积水光连空，重叠细纹晴漾红。赤帝龙孙鳞甲怒，临流一盼生阴风。鼍鼓三声报天子，雕旌兽舰凌波起。雷吼涛惊白石山，石鲸眼裂蟠蛟死。溟池海浦俱喧豗，青帜白旌相次来。箭羽枪缨三百万，踏翻西海生尘埃。茂陵仙去菱花老，唼唼游鱼近烟岛。渺莽残阳钓艇归，绿头江鸭眠沙草。	0
徐羨之等以南兗州刺史檀道濟 沈約曰：中原亂，北州流民多南渡。晉成帝立南兗州，寄治京口；文帝始割江淮間爲境，治廣陵。 先朝舊將，威服殿省，且有兵衆，乃召道濟及江州刺史王弘入朝； 將，卽亮翻。朝，直遙翻。 五月，皆至建康，以廢立之謀吿之。	1
长天万里扫清秋，宿雾朝云寸不留。向晓残星犹未落，一盘棋子倩谁收。	0
左幡彤赤抗前旌，捧诏西归觐大庭。汉署馀香薰锦帐，唐家新政纪云屏。迎秋画隼开朱旆，别夜哀乌动列星。从此回翔宸渥厚，冠緌清晓俯阶蓂。	0
向来岁月雪萤边，老去生涯井臼前。举孝廉科非复古，给灵寿杖定何年。空蟠万卷终无用，专巧三场恐未然。犹记儿时闻绪论，白头不敢负师传。	0
竇建德使其將范願守曹州， 將，卽亮翻；下同。 悉發孟海公徐圓朗之衆，西救洛陽。至滑州，王世充行臺僕射韓洪開門納之。己卯，軍于酸棗。 酸棗縣隋屬鄭州，此時屬東梁州。	1
春涨一篙绿，江阔暮涛寒。龙骧万斛飞举，鲸饮酒杯宽。醉倚柁楼清啸，目送孤鸿杳霭，景意与俱闲。恍若驭风去，蓬岛旧家山。记吾庐，环翠竹，拱苍官。碧云信杳，谁为日日报平安。桂棹桃溪归后，流水落红香寂，春事想阑珊。赖有锦囊句，写向此中看。	0
雁还空渚在，人去落潮翻。临水独挥手，残阳归掩门。	0
戏马风流，佩茱萸时节。	0
彤云散不雨，赫日吁可畏。端坐犹挥汗，出门岂容易。忽思公府内，青衫折腰吏。复想驿路中，红尘走马使。征夫更辛苦，逐客弥憔悴。日入尚趋程，宵分不遑寐。安知北窗叟，偃卧风飒至。簟拂碧龙鳞，扇摇白鹤翅。岂唯身所得，兼示心无事。谁言苦热天，元有清凉地。	0
人在尘中醉玉蒲，师于瓶里泻醍醐。传来双径清香远，唤起丛林病骨苏。炳炳毫光争日月，琅琅舌本有江湖。他年泉下相逢处，解得龙山旧事无。	0
共游溪上寺，因得话诗缘。客鬓添新雪，梅花似去年。疏钟含暮雨，古木带寒烟。后会知难定，分题废夕眠。	0
唐贤遗胜地，天泽引初深。未起朝宗势，先资济众心。净惟涵宝刹，微或鄙蹄涔。爽气何偏早，群蛙一夜沉。	0
乃以左丞相平爲右丞相； 此時尙右，故陳平自左丞相遷右丞相。 以辟陽侯審食其爲左丞相，不治事， 治，直之翻。 令監宮中，如郞中令。 言食其不董丞相職事，常監宮中若郞中令。監，古銜翻。 食其故得幸於太后，公卿皆因而決事。	1
二水中分，三山半落。风云气象通廖廓。少年怀古有新诗，清愁不是伤春作。六代豪华，一时燕乐。从教雨打风吹却。与君携酒近阑干，月明满地天无幕。	0
赉弼昔营野，代工天眷深。此时萧散乐，却似住岩阴。	0
萧萧凉雨歇，境物望中闲。风际片帆去，烟中独鸟还。断桥通远浦，野墅接秋山。更喜陪清兴，尊前一解颜。	0
云梦气回复，比肩生隽豪。司农家学富，廷尉里门高。骐骥昔千里，凤凰今一毛。即邱馀庆在，终应吕虔刀。	0
炎炎皦日正当中。澄潭忽此逢。金丹乍浴表深功。通明照水红。丹浴罢，乐无穷。怡然百体融。人间何处不清风。此怀谁与同。	0
史炤釋文曰：邸，或作阺，岸旁欲落者，故以閣爲道。海陵本同。余按史炤釋邸閣，於橫門邸閣，因   漢嘗令百官送鄯善王於橫門外，則以屬國舍爲釋；於斜谷邸閣，因斜谷有閣道，則以閣道爲釋。而其所謂岸旁欲落者，取揚雄解嘲響若阺隤之阺爲義。不知邸閣乃以積粟，魏延所謂橫門邸閣足以周食，王基所謂南頓有大邸閣計足軍人四十日糧，皆邸閣積粟之明證也。諸葛亮治斜谷邸閣，亦是積所運之米以爲伐魏之資，非治阺岸閣道也。通鑑所書者三，觀其上下文，則邸閣之義不待辯而明矣。程大昌曰：爲邸爲閣，貯糧也。通典漕運門：後魏於水運所立邸閣八所，俗名爲倉。	1
知君官属大司农，诏幸骊山职事雄。岁发金钱供御府，昼看仙液注离宫。千岩曙雪旌门上，十月寒花辇路中。不睹声明与文物，自伤流滞去关东。	0
我虽不见韩干马，一读公诗如见者。韩生画马常苦肥，肉中藏骨以为奇。开元有臣善司牧，四十万匹屯山谷。养之罕用食之丰，力不曾施空长肉。韩生图像无乃然，我谓韩生巧未全。君不见昔时骐骥人未得，饥守盐车惟有骨。昂藏不受尘土侵，伯乐未来空伫立。骐骥乏食肉常臞，韩生不写瘦马驹。谁能为骥传之图，不如凡马饱青刍。	0
玉座新规盛，金章旧制非。列城初执礼，清庙重垂衣。不睹千箱咏，翻愁五稼微。祇将蘋藻洁，宁在饩牢肥。徙市行应谬，焚巫事亦违。至诚期必感，昭报意犹希。海日明朱槛，溪烟湿画旗。回瞻郡城路，未欲背山归。	0
我家尺五天，行人指城东。老槐阅世故，高荫自清风。叵量陵谷变，犹叹斤斧空。故国岂乔木，遂应人与同。	0
锦城丝管日纷纷，半入江风半入云。此曲秪应天上有，人间能得几回闻。	0
妙想语不周，中夜兴抱膝。忆昨亲蛟蜃，风浪身恻恻。天意增吴涛，沧江渺何极。君舟且勿理，南首快所历。何如西楼观，蕉花红正滴。	0
衔泥燕，飞到画堂前。占得杏梁安稳处，体轻惟有主人怜，堪羡好因缘。红绣被，两两间鸳鸯。不是鸟中偏爱尔，为缘交颈睡南塘，全胜薄情郎。	0
四年羌豪獻鮮水海允谷鹽池。 頁一一四九	1
初夏腓草木，园绿胜春深。微雨洒高栋，好风吹我襟。徘徊花下径，独往玩层阴。东西燕雀飞，寂寞鸾凤音。人生积累资，培塿升高岑。陈力正不能，前修愧周任。何时歌物阜，薰兮入舜琴。俯仰终所为，于以达吾心。	0
唐，古國名。陸德明曰：周成王母弟叔虞封於唐，其地帝堯夏禹所都之墟。漢曰太原郡，在古冀州太行恆山之西，太原太岳之野。李唐之先，李虎與李弼等八人佐周伐魏有功，皆爲柱國，號八柱國家。周閔帝受魏禪，虎已卒，乃追錄其功，封唐國公，生子昞，襲封。昞生淵，襲封，起兵克長安，進封唐王，遂受隋禪，國因號曰唐。	1
平桥御水破冰痕，忽觉东风遍九门。谁道帝家春不早，椒房昨夜已先温。	0
城中万枝木芍药，姚黄一萼得春多。日日踏春浑坐此，人间无醉奈渠何。	0
遥知廷设黄麾仗，不见人书白板扉。老子挂冠还笏了，别无上服止深衣。	0
五月，河內陳留蝗。	1
峭壁苍苍苔色新，无风晴景自胜春。不知何树幽崖里，腊月开花似北人。	0
青山九锁隔凡缘，福地潜通小有天。古洞落花春寂寂，空山乱石水涓涓。金丹翠箬藏千岁，芝草琅玕定几年。惆怅何时谢尘事，山中长作地行仙。	0
窈窕随塘曲，酸甜在橘中。所欣黄一半，相逐树无穷。习啖成真性，悲歌记土风。惭非美人赠，采摘恣村童。	0
外补何多只近州，却于中禁胜淹留。晚参国论非无乐，苦说时难更有愁。天下知心古来少，人间此梦觉应休。自嗟不识鄞江路，清泪因公寄海流。	0
千点暮山三楚尽，一泓寒水九江斜。	0
夏衣著体轻，晓气蒸岚湿。清池湛城闉，微风为磨拭。今朝乃重九，万木犹故碧。芙蕖久退红，衰蒲尚森戟。岁丰农务閒，林间闻组织。天涯一杯酒，胜日同此席。论交真臭味，不必须旧识。高谈璨齿白，谑浪发颊赤。向会喜今逢，追思多古昔。千年龙山盛，坐客看落笔。平生跌宕意，寻胜穷履屐。领会苟在心，傍人笑脱帻。故为牛山会，遽作儿女泣。古人欣佳名，且用永今日。百年如过鸟，万事何损益。唯思快雨来，窗竹听夜滴。杯行莫暂停，城乌归已急。林壑暮气生，疏钟耿明夕。尚馀古今囊，冥搜句新得。	0
朝亦独醉歌，暮亦独醉睡。未尽一壶酒，已成三独醉。勿嫌饮太少，且喜欢易致。一杯复两杯，多不过三四。便得心中适，尽忘身外事。更复强一杯，陶然遗万累。一饮一石者，徒以多为贵。及其酩酊时，与我亦无异。笑谢多饮者，酒钱徒自费。	0
严警当寒夜，前军落大星。壮夫思感决，哀诏惜精灵。王者今无战，书生已勒铭。封侯意疏阔，编简为谁青。舞剑过人绝，鸣弓射兽能。铦锋行惬顺，猛噬失蹻腾。赤羽千夫膳，黄河十月冰。横行沙漠外，神速至今称。哀挽青门去，新阡绛水遥。路人纷雨泣，天意飒风飘。部曲精仍锐，匈奴气不骄。无由睹雄略，大树日萧萧。	0
一泓清水数竿竹，消得诗人为品题。今我公馀无俗事，不妨领客暂提携。	0
翼翼宸恩永，煌煌福地开。离光升宝殿，震气绕香台。上界幡花合，中天伎乐来。愿君无量寿，仙乐屡徘徊。朗朗神居峻，轩轩瑞象威。圣君成愿果，太子拂天衣。至乐三灵会，深仁四皓归。还闻涡水曲，更绕白云飞。	0
春，正月，南陽太守扶風魯宗之起兵襲襄陽，桓蔚走江陵。 蔚，紆勿翻。 己丑，劉毅等諸軍至馬頭。桓振挾帝出屯江津， 江津戍在江陵，南臨江滸。荆州記曰：江陵縣東三里有津鄕。水經註：江陵城南有馬牧城。此洲始自枚回下迄于此，長七十餘里，洲上有奉城，江津長所治。 遣使求割江荆二州，奉送天子；毅等不許。辛卯，宗之擊破振將溫楷于柞溪， 水經註：柞溪水出江陵縣北，蓋諸池散流，咸所會合，積以成川，東流逕魯宗之壘南，又東注船官湖。將，卽亮翻。柞，才各翻，又音作。 進屯紀南。 郡國志：江陵縣北十餘里有紀南城。 振留桓謙馮該守江陵，引兵與宗之戰，大破之。劉毅等擊破馮該於豫章口， 水經註：江水過江陵而東，得豫章口，夏水所通也；西北有豫章岡，蓋因岡而得名。其地去江陵城二十里。 桓謙   棄城走。毅等入江陵，執卞範之等，斬之。桓振還，望見火起，知城已陷，其衆皆潰，振逃于溳川。 水經註：溳水出漢南陽郡蔡陽縣東南大洪山，東南流，過隨縣西，又南過江夏安陸縣西，又東南入于夏。溳，音云。	1
時上遣崔漢衡詣吐蕃發兵， 見上卷本年正月。吐，從暾入聲。 吐蕃相尙結贊 相，息亮翻。 言：蕃法發兵，以主兵大臣爲信；今制書無懷光署名，故不敢進。上命陸贄諭懷光，懷光固執以爲不可，曰：若克京城，吐蕃必縱兵焚掠，誰能遏之！此一害也。前有敕旨，募士卒克城者人賞百緡，彼發兵五萬，若援敕求賞，五百萬緡何從可得！此二害也。虜騎雖來，必不先進，勒兵自固，觀我兵勢，勝則從而分功，敗則從而圖變，譎詐多端，不可親信，此三害也。 李懷光雖欲養寇以自資，然其陳用吐蕃三害，其言亦各有理。緡，眉巾翻。騎，奇寄翻。譎，古穴翻。 竟不肯署敕；尙結贊亦不進軍。	1
晚来舣棹濒江侧，汀草蘋花间红碧。无声画里更斜阳，匹练光中正秋色。云间落帆系高树，烟外牧牛横短策。黄昏渔火乱前村，犹有孤吟未归客。	0
己酉，以大司馬長史王亮爲中書監尙書令。	1
己丑，以驃騎將軍柳元景爲尙書令， 驃，匹妙翻。騎，奇寄翻。 右僕射劉遵考爲領軍將軍。	1
洪迈被拘留。稽首垂哀告彼酋。七日忍饥犹不耐，堪羞。苏武争禁十九秋。厥父既无谋。厥子安能解国忧。万里归来夸舌辨，村牛。好摆头时便摆头。	0
曹瞒忍杀杨德祖，不敢复害祢正平。区区黄祖雀鼠辈，乃以嬉笑生五兵。才虽可爱亦可忌，人间险过羊肠路。不锄骄气祸之媒，祖也不仁衡未智。黄鹤楼前江水平，鹦鹉洲边春草青。凭君酹酒吊孤冢，古来贤哲非贪生。处士一死泰山重，文举一死鸿毛轻。	0
虫歇纱窗静，鸦散碧梧寒。稍惊朝佩动，犹传清漏残。乱珠凝烛泪，微红上露盘。褰衣复理鬓，馀润拂芝兰。	0
冬，十二月，癸丑，魏任城文宣王澄卒。 任，音壬。卒，子恤翻。	1
蔼蔼凤凰宫，兰台玉署通。夜霜凝树羽，朝日照相风。官附三台贵，儒开百氏宗。司言陈禹命，侍讲发尧聪。香卷青编内，铅分绿字中。缀签从太史，锵佩揖群公。池接天泉碧，林交御果红。寒龟登故叶，秋蝶恋疏丛。颜谢徵文并，钟裴直事同。离群惊海鹤，属思怨江枫。地远姑苏外，山长越绝东。惭当哲匠后，下曲本难工。	0
初岁二之日，言出东城闉。缇骑隘重郛，淤车坌行尘。原野信滋腴，景物争光新。青畴隐遥坝，弱柳垂芳津。逻卒具威械，祭墦列重茵。俗尚各有时，孝思情则均。归途喧鼓铙，聚观无富贫。坤隅地力狭，百业常苦辛。设微行乐事，何由裕斯民。守侯其勉旃，亦足彰吾仁。	0
出得城来事事幽，涉湘半济值渔舟。也知渔父趁鱼急，翻著春衫不裹头。	0
帝憂憤無計，使人諭旨於榮曰：帝王迭興，盛衰無常。今四方瓦解，將軍奮袂而起，所向無前，此乃天意，非人力也。我本相投，志在全生，豈敢妄希天位！ 希，望也。 將軍見逼，以至於此。若天命有歸，將軍宜時正尊號；若推而不居， 推，吐雷翻。 存魏社稷，亦當更擇親賢而輔之。 更，工衡翻。 時都督高歡勸榮稱帝， 考異曰：魏爾朱榮傳曰：於是獻武王與外兵參軍司馬子如等切諫，陳不可之理，榮曰：愆誤若是，唯當以死謝朝廷。今日安危之機，計將何出？獻武王等曰：未若還奉長樂以安天下。於是還奉莊帝。北齊書神武紀云：榮將篡位，神武諫，恐不聽，請鑄像卜之，鑄不成，乃止。蓋魏收與北齊史官欲爲神武掩此惡，故云爾。今從周書賀拔岳傳。 左右多同之，榮疑未決。賀拔岳進曰：將軍首舉義兵，志除姦逆，大勳未立，遽有此謀，正可速禍，未見其福。榮乃自鑄金爲像，凡四鑄，不成。功曹參軍燕郡劉靈助善卜筮， 漢高祖定天下，燕仍爲國，昭帝改爲廣陽郡；後漢光武併上谷，和帝復爲廣陽郡；晉爲廣陽國，魏爲燕郡。燕，因肩翻。 榮信之，靈助言天時人事未可。榮曰：若我不吉，當迎天穆立之。靈   助曰：天穆亦不吉，唯長樂王有天命耳。榮亦精神恍惚，不自支持，久而方寤， 史言天位不可以詐力奸。恍，呼廣翻。惚，音忽。 深思 章：甲十一行本思作自；乙十一行本同；孔本同；張校同。 愧悔曰：過誤若是，唯當以死謝朝廷。賀拔岳請殺高歡以謝天下，左右曰：歡雖復愚疏，言不思難， 復，扶又翻；下更復同。難，乃旦翻。 今四方多事，須藉武將， 將，卽亮翻。 請捨之，收其後效。榮乃止。夜四更，復迎帝還營， 更，工衡翻。 榮望馬首叩頭請死。	1
收红拾紫消几许，也费一春强半雨。不辞长江万波阻，来听先生夜深语。尚忆向来侍樽俎，微雪斜飞小梅吐。先生半酣染霜兔，金章玉句空万古。今年寒食还相聚，明年寒食知何处。只道先生押班去，不道门生折腰苦。	0
云章承诏祝高穹，夜听空歌宿绛宫。正怯龟肠终日内，忽传雁信五城中。八珍伊鼎盐梅味，九夏尧厨萐莆风。苦恨斋居方慎独，朵颐大嚼与谁同。	0
上方僧又起，清磬出林初。吟苦晓灯暗，露零秋草疏。旧山多梦到，流水送愁馀。寄寺欲经岁，惭无亲故书。	0
百事谋何拙，一閒梦亦清。定交毛颖子，结怨孔方兄。鹤影云烟瘦，蝉声风露轻。寸心虚白久，蜕骨待丹成。	0
魏太師魯郡王肅卒。 卒，子恤翻。	1
延熹元年戊戌一五八	1
肮脏宁多忤，栖迟久倦游。折肱谙世味，袖手惜良筹。日月隆中晚，风烟岘首愁。登临应慷慨，还解寄诗不。	0
春来纵使日衔杯，老去逢春能几回。幸有良朋同雅集，不妨烂醉罄馀罍。羞看落絮愁盈抱，强对残花泪满腮。惆怅又为经岁别，莫辞花下少徘徊。	0
七年府兵內剷。 頁七八八八	1
中原昔分裂，五岳仅存一。嗟余生东南，有眼乃未觌。清晨犯寒慄，马上青历历。怪云何处来，对面失崷崒。午投胜业寺，僧讶余不怿。茗馀因献嘲，君定非韩匹。彼来既轩露，君至若封鐍。余谓僧无躁，兹可以理诘。止僧坐悦亭，霾翳忽冰释。石廪先呈身，岣嵝俄见脊。须臾天柱开，最后祝融出。高峰七十二，固已得彷佛。邺侯何尝死，懒残元非寂。恍疑在山中，明当往寻觅。咄哉三尺雪，孤此一双屐。驾言款灵琐，楼堞晃丹赤。柏深不见人，画妙如新笔。珠珑千娉婷，弹棋拊瑶瑟。茫茫鬼神事，荒幻难究悉。吾师太史公，江淮遍浪迹。兹焉又浮湘，汗漫恣游陟。虽然乏毫端，亦颇增目力。规模五字体，蟠屈万丈碧。诗成投褚中，何必题庙壁。	0
灵松灵松，是何根株。盘擗枝干，与群木殊。世眼争知苍翠容，薜萝遮体深朦胧。先秋瑟瑟生谷风，青阴倒卓寒潭中。八月天威行肃杀，万木凋零向霜雪。唯有此松高下枝，一枝枝在无摧折。痴冻顽冰如铁坚，重重锁到槎牙颠。老鳞枯节相把捉，踉跄立在青崖前。有时深洞兴雷雹，飞电绕身光闪烁。乍似苍龙惊起时，攫雾穿云欲腾跃。夜深山月照高枝，疏影细落莓苔矶。千年朽蘖魍魉出，一株寒韵锵琉璃。安得良工妙图雘，写将偃蹇悬烟阁。飞瀑声中战岁寒，红霞影里擎萧索。	0
野水溶溶易满堤，十分强半麦成畦。我来宴坐久无语，日暮春深莺乱啼。	0
纤手折芙蕖，花洒罗衫湿。女伴唤回船，前溪风浪急。	0
鳳閣侍郞同鳳閣鸞臺三品劉禕之竊謂鳳閣舍人永年賈大隱曰： 永年，本漢曲梁縣。魏爲廣平郡治所，隋廢郡爲廣平縣，後改爲鷄澤；仁壽元年改曰永元年，避太子廣諱也；唐帶洺州。 太后旣廢昏立明，安用臨朝稱制！ 朝，直遙翻。 不如返正 章：十二行本正作政；乙十一行本同；退齋校同。 以安天下之心。大隱密奏之，太后不悅，謂左右曰：禕之我所引， 劉禕之自北門學士至爲相，故云然。 乃復叛我！或誣禕之受歸誠州都督孫萬榮金， 貞觀二十二年，以契丹別部置歸誠州，屬松漠都督府。復，扶又翻。 又與許敬宗妾有私，太后命肅州刺史王本立推之。本立宣敕示之，禕之曰：不經鳳閣鸞臺，何名爲敕！太后大怒，以爲拒捍制使； 使，疏吏翻。 庚午，賜死于家。	1
见道方修道，不见复何修。道性如虚空，虚空何处修。遍观修道者，拨火觅浮沤。但看弄傀儡，线断一时休。	0
两脚初收起暮烟，芒鞋竹杖翠云边。东风解发阳春意，放出落花啼鸟天。	0
白氏先生耽醉吟，衔杯洒翰恣欢心。樽空才尽若为计，释闷遣怀功未深。愚称居士名醒默，清思忘言求妙德。习此功成道更高，不到诗魔兼酒惑。	0
青春不觉老朱颜，强半销磨簿领间。愁客倦吟花似酒，佳人休唱日衔山。共知寒食明朝过，且赴僧窗半日闲。命驾吕安邀不至，浴沂曾点暮方还。	0
西母已回金殿冷，绿珠一坠玉楼空。	0
侬既剪云鬟，郎亦分丝发。觅向无人处，绾作同心结。夜夜不成寐，拥被啼终夕。郎不信侬时，但看枕上迹。何时得成匹，离恨不复牵。金针刺菡萏，夜夜得见莲。相逢逐凉候，黄花忽复香。颦眉腊月露，愁杀未成霜。明窗弄玉指，指甲如水晶。剪之特寄郎，聊当携手行。寄语闺中娘，颜色不常好。含笑对棘实，欢娱须是枣。良会终有时，劝郎莫得怒。姜蘖畏春蚕，要绵须辛苦。醉梦幸逢郎，无奈乌哑哑。中山如有酒，敢借千金价。信使无虚日，玉酝寄盈觥。一年一日雨，底事太多晴。绣房拟会郎，四窗日离离。手自施屏障，恐有女伴窥。相思百馀日，相见苦无期。褰裳摘藕花，要莲敢恨池。金盆盥素手，焚香诵普门。来生何所愿，与郎为一身。花池多芳水，玉杯挹赠郎。避人藏袖里，湿却素罗裳。感郎金针赠，欲报物俱轻。一双连素缕，与郎聊定情。寒风响枯木，通夕不得卧。早起遣问郎，昨宵何以过。得郎日嗣音，令人不可睹。熊胆磨作墨，书来字字苦。轻巾手自制，颜色烂含桃。先怀侬袖里，然后约郎腰。侬赠绿丝衣，郎遗玉钩子。即欲系侬心，侬思著郎体。	0
朝阳初上藕花香，下马虚亭一味凉。山鸟自呼鱼自乐，谁云身世可相忘。	0
天子憐悲其意，五月，詔曰：詩曰：愷弟君子，民之父母。 師古曰：大雅泂酌之詩也。言君   子有和樂簡易之德，則其下尊之如父，親之如母也。 今人有過，敎未施而刑已加焉，或欲改行爲善而道無繇至，朕甚憐之！夫刑至斷支體，刻肌膚，終身不息， 行，下孟翻。斷，端管翻。師古曰：息，生也。 何其刑之痛而不德也！豈爲民父母之意哉！其除肉刑，有以易之；及令罪人各以輕重，不亡逃，有年而免。 孟康曰：其不亡逃者，滿其年數，得免爲庶人。 具爲令！ 師古曰：使更爲條例。	1
一剪秋光，阿谁洗得无纤滓。冰盘彻底。人也清如此。万里归来，著个斑衣戏。慈颜喜。问君不醉。更遣何人醉。	0
缚草徒然未若贤，绝韦老矣定谁传。舞雩著我三千子，华表须居五百年。	0
故跻瀼岸高，颇免崖石拥。开襟野堂豁，系马林花动。雉堞粉如云，山田麦无垄。春气晚更生，江流静犹涌。四序婴我怀，群盗久相踵。黎民困逆节，天子渴垂拱。所思注东北，深峡转修耸。衰老自成病，郎官未为冗。凄其望吕葛，不复梦周孔。济世数向时，斯人各枯冢。楚星南天黑，蜀月西雾重。安得随鸟翎，迫此惧将恐。	0
暇日搜奇胜，羸骖适莽苍。幽花撩醉眼，早麦慰饥肠。佛屋几间在，村墟三里长。廉纤晚来雨，未觉客心伤。	0
秋光明水国，游子倚长亭。海浸全吴白，山澄百越青。英雄贵黎庶，封土绝精灵。句践魂如在，应悬战血腥。	0
待到秋来九月八，我花开后百花杀。冲天香阵透长安，满城尽带黄金甲。	0
经年不见梦魂飞，依旧仙装淡薄衣。玉骨已无尘俗气，冰姿还耐雪霜威。携壶正欲酬清赏，策杖何妨历翠微。莫惜对花拚剧饮，看看风雨捲春归。	0
眼里数闲人，只有钓翁潇洒。已佩水仙宫印，恶风波不怕。此心那许世人知，名姓是虚假。一棹五湖三岛，任船儿尖耍。	0
当年只鹤扬州去，羽衣虹裳灭烟雾。千年华表不归来，来时忘却邯郸路。短篷月白起酸风，天阴鬼哭战场空。黄昏欲望城西东，乱山青处白云中。谁解歌离骚，我自斟酌酒。一醉醉百年，无梦到浙右。插我羽翼两臂间，顶丹蜕尽毛骨凡。下天上天随君去，不与人世同悲欢。星星有语说未已，夕阳西去东流水。一声嘹唳入苍冥，青冢累累呼不起。	0
霜松雪竹老重寻，南荡东陂水自深。凤去宅存谁与住，不如作寺免伤心。	0
深林秋水近日空，归棹演漾清阴中。夕浦离觞意何已，草根寒露悲鸣虫。	0
嬴氏曾驱六合人，蔡侯只用一州民。立犀岂不贤川守，鞭石何须役海神。	0
西岳莲花山，迢迢见明星。素手把芙蓉，虚步蹑太清。霓裳曳广带，飘拂升天行。邀我登云台，高揖卫叔卿。恍恍与之去，驾鸿凌紫冥。俯视洛阳川，茫茫走胡兵。流血涂野草，豺狼尽冠缨。	0
涿郡太守張豐反， 郡國志：涿郡，在雒陽東北千八百里。 自稱無上大將軍，與彭寵連兵。朱浮以帝不自征彭寵，上疏求救。詔報曰：往年赤眉跋扈長安， 賢曰：跋扈，猶言暴橫也。 吾策其無穀必東；果來歸附。今度此反虜， 度，徒洛翻。 勢無久全，其中必有內相斬者。今軍資未充，故須後麥耳！ 須，待也。 浮城中糧盡，人相食，會耿況遣騎來救，浮乃得脫身走，薊城遂降於彭寵。 考異曰：朱浮傳：尙書令侯霸奏：浮敗亂幽州，構成寵罪，徒勞軍師，不能死節，罪當伏誅。按霸明年乃爲尙書令，蓋追劾之。 寵自稱燕王，攻拔右北平上谷數縣，賂遺匈奴， 遺，于季翻。 借兵爲助；又南結張步及富平獲索諸賊，皆與交通。	1
书生灯窗困毛锥，说著刀剑何时持。忽闻殷殷金鼓震，惊起块坐筋骸衰。国朝右武重秋狝，列郡敢不张其威。万家骈首遮道看，我亦役逐人后随。武夫櫜鞬陈整整，虎豹拿攫旌旗麾。人言吴儿尽脆弱，身发文断勇未知。不见拔山昔项羽，何必燕赵士始奇。军容灿灿生光辉，悲风惨淡杀气怒，对此忽作边头思。熊罴不哗晓争出，万骑驰突寒打围。纷纷血毛腥原野，箭竹正堕惊鸿飞。将军仰笑兵军贺，金帛填委深沟池。十年文穷坐百拙，感慨一赋从军诗。	0
三十年来独掩关，使符那得到青山？休将琐末人间事，换我一生林下閒。	0
顯疑梁六眷泄其謀，將囚之。穆崇宣言曰：六眷不顧恩義，助顯爲逆，我掠得其妻馬，足以解忿。顯乃捨之。	1
冬，無冰。	1
家托舟航千里速，心期京国十年还。乌牛山下水如箭，忽失峨眉枕席间。	0
怪得池塘春水满，夜来风雨起南山。	0
景性殘酷，於石頭立大碓， 碓，都內翻。 有犯法者擣殺之。常戒諸將曰：破栅平城，當淨殺之，使天下知吾威名。故諸將每戰勝，專以焚掠爲事，斬刈人如草芥，以資戲笑。由是百   姓雖死，終不附之。 史言侯景將敗。 又禁人偶語，犯者刑及外族。 男子謂舅家爲外家，婦人謂父母之家爲外家。外族，外家之族。 爲其將帥者，悉稱行臺，來降附者，悉稱開府，其親寄隆重者曰左右廂公，勇力兼人者曰庫直都督。 南史侯景傳作庫眞部督。誤也。	1
欲伴骚人赋百篇，归心要及菊花前。明朝知覆谁家瓿，犹有桓谭道必传。	0
壬辰，赦天下。	1
百战一身在，相逢白发生。何时得乡信，每日算归程。走马登寒垄，驱羊入废城。羌笳三两曲，人醉海西营。	0
恰则含香文德殿，俄而揽辔祝融峰。得非麟角惊凡目，或是蛾眉妒冶容。六丈一勾非恶意，两翁相对少欢悰。西山北郭多幽事，虽老犹堪撰杖从。	0
忽见轻绡三两重，横遮万丈翠屏风。老夫细熨䰒松眼，却是青原隐雾中。	0
数举营巢债，才成作佛庐。随堂展单钵，均是道人居。	0
自停伶伦双凤鸣，阴分嶰谷凉幽庭。淫哇不能屈其贞，睨霜节坚挺疏茎。骨含五音堪九成，欲泄未得郁不平。峄阳孙枝感精诚，檿丝与俱徽玉明。为引虞薰发其声，却寄猗兰和䪫韺。陶弦在趣非耳听，韩腹曾思披以呈。厥妙可蕴求无形，必与俱传物斯荣。张公之孙馀典刑，所宝不忝贻嘉名。彼局耳目尘满缨，泥琴琅玕挹馀清。	0
五杂组，盘上菹。往复还，头懒梳。不得已，罾里鱼。五杂组，郊外芜。往复还，枥上驹。不得已，谷中愚。五杂组，绣与锦。往复还，兴又寝。不得已，病伏枕。五杂组，酒与肉。往复还，东篱菊。不得已，醉便宿。五杂组，阛阓间。往复还，门上关。不得已，鬓毛斑。五杂组，绣纹线。往复还，春来燕。不得已，入征战。	0
赫赫神游，周流八极。德馨上闻，于焉来格。不腆酒醴，用伸悃愊。神其歆之，民用向德。	0
宿雾恋乔木，落花粘瘦枝。鸟声人静处，山色雨来时。霁月成相约，凉风解见知。僧房安一枕，海气濯冰肌。	0
清白旧家声，论交得宁馨。摛华吐凤赋，闻礼堕鳣庭。潘夏叨连璧，荀陈更聚星。胶投思固漆，渭浊许过泾。合坐怀妍唱，分诗写素屏。情深方柏悦，性懒自榆暝。短羽偏惊月，羁游剧泛萍。北梁催税鞅，南郡阻翻经。晓色三竿日，离歌十里亭。期君促西上，相遇在神坰。	0
结束分朋相间错，立在殿庭还不弱。锦绣为袍供奉仪，流星电转争挥霍。文里鸟巾皆一样，三春景色花荡飏。承平此事比应难，盛世欢娱情好尚。添肖况，堪可爱，香尘坠里无妨碍。月杖怀挟击云门，引聚风光何意态。令人骇目潜窥睹，杂剧教坊罗袂举。銮铃珂佩白玉鞍，恣纵奔驰汗如雨。笑中语，审听旨，速排丝竹调宫徵。高高树影柳疏阴，头筹先得称心喜。画鼓红旗双对凤，笛发龙吟能送断。年少来来善乘骑，因依所习且随众。	0
霜蹄削玉慰馋涎，却退腥荤不敢前。水饮一盂成软饱，邻翁当午息庖烟。	0
欲觌英标慰此怀，既推印绶尚裴回。心驰岩壑吾将老，目断云霄君不来。清夜漫劳蝴蝶梦，重阳已负菊花杯。傥能谅此拳拳意，胜似心颜相对开。	0
溪藤疏影势千寻，笔补春工著意深。止渴调羹归妙手，谁知一片岁寒心。	0
捣麝筛檀入范模，润分薇露合鸡苏。一丝吐出青烟细，半炷烧成玉箸粗。道士每占经次第，佳人惟验绣工夫。轩窗几席随宜用，不待高擎鹊尾炉。	0
八月，辛未朔，日有食之。	1
祀以崇德，币则有仪。肃我将事，登降孔时。精明纯洁，罔有弗祗。史辞无愧，神用来娭。	0
河桥酒旆风软，候馆梅花雪娇。宛陵楼上瞪目，我郎何处情饶。	0
得禄从高第，还乡见后生。田园休问主，词赋已垂名。扫壁前题出，开窗旧景清。遥知贤太守，致席日邀迎。	0
五仙骑五羊，何代降兹乡。涧有尧年韭，山馀禹日粮。楼台笼海色，草树发天香。浩啸波光里，浮溟兴甚长。行尽崎岖路，惊从汗漫游。青天豁眼快，碧海醒心秋。便欲寻河汉，因之犯斗牛。九霄身自致，何必遇浮丘。南溟吞越绝，极望碧鸿濛。龙渡潮声里，雷喧雨气中。赵佗丘垄灭，马援鼓鼙空。遐想鱼鹏化，开襟九万风。	0
先是，蜀民多逃亡，聞元起至，爭出投附，皆稱起義兵應朝廷，軍士新故三萬餘人。 新，謂蜀民新附者；故，謂元起從行者。先，式薦翻。 元起在道久，糧食乏絕，或說之曰：蜀土政慢，民多   詐疾，若檢巴西一郡籍注，因而罰之，所獲必厚。 謂民多詐疾，注之於籍，以避征役。說，輸芮翻。 元起然之。李膺諫曰：使君前有嚴敵，後無繼援，山民始附，於我觀德。 言山民觀望，我德則附，否則攜貳。使，疏吏翻。 若糾以刻薄，民必不堪，衆心一離，雖悔無及。何必起疾可以濟師！ 起疾，謂糾之以刻薄，民所不堪，則是興長病端。一曰：起疾，謂起詐疾者。杜預曰：濟，益也。 膺請出圖之，不患資糧不足也。元起曰：善。一以委卿！膺退，帥富民上軍資米， 帥，讀曰率。上，時掌翻。 得三萬斛。	1
笙歌登画船，十日清明前。山秀白云腻，溪光红粉鲜。欲开未开花，半阴半晴天。谁知病太守，犹得作茶仙。	0
内史兵机是所长，东师飞度取降王。谁知一夕谗言入，不得文皇七宝装。	0
盛德师尧舜，英姿肖祖宗。太阳光遍照，沧海量兼容。鸿业知能继，齐民望可封。如何未五载，已上鼎湖龙。	0
大耿疲劳已离群，小冯慈爱且当门。玉堂不著扶犁手，霜鬓偏宜画鹿轓。豪杰虽无两王继，风流犹有二欧存。清诗已入新歌舞，要使邦人识雅言。	0
戊寅，帝還至晉陽， 自承天軍還晉陽。還，從宣翻，又如字。 議率民財以賞將士，夫人李氏諫曰：陛下因河東創大業，未有以惠澤其民而先奪其生生之資，殆非新天子所以救民之意也。今宮中所有，請悉出之以勞軍，雖復不厚，人無怨言。 勞，力到翻。 帝曰：善！卽罷率民，傾內府蓄積以賜將士，中外聞之，大悅。李氏，晉陽人也。 婦人之智及此，異乎唐莊宗之劉后矣。鄙語有之：福至心靈，禍來神昧。二人者各居一焉。	1
觞流无定处，客醉醒还酌。毋令仲御歌，空使人惊愕。	0
辰潊蠻侵楚，楚寧遠節度副使姚彥章討平之。 太祖乾化元年，姚彥章已棄容州歸潭州，而領寧遠節度副使如故。	1
滔將起兵，恐張孝忠爲後患，復遣牙官蔡雄往說之。孝忠曰：昔者司徒發幽州，遣人語孝忠曰： 卒，子恤翻。復，扶又翻。說，式芮翻；下解說同。語，牛倨翻。 李惟岳負恩爲逆，謂孝忠歸國卽爲忠臣。孝忠性直，用司徒之敎。今旣爲忠臣矣，不復助逆也。 復，扶又翻，又音如字。 且孝忠與武俊皆出夷落， 張孝忠，本奚乞失活種。王武俊，出契丹怒皆部。 深知其心最喜翻覆。 喜，許記翻。 司徒勿忘鄙言，他日必相念矣！ 其後滔武俊交惡，果如孝忠之言。 雄復欲以巧辭說之， 復，扶又翻；下復以同。 孝忠怒，欲執送京師；雄懼，逃歸。滔乃使劉怦將兵屯要害以備之。 怦，普耕翻。將，卽亮翻，又音如字；下文滔將同。 孝忠完城礪兵，獨居強寇之間，莫之能屈。	1
君不见郝氏庭前晚日破秋阴，隆也便便千古心。又不见云梦渔矶碧水处，俊也清名挂青史。儒风忠节两传家，杰气源源长不已。武威夜色沈秋月，武威楼上歌声咽。梦回天与玉麒麟，争似峨眉千仞雪。雪中落落多乔松，苍枝偃干如虬龙。枝上曾栖云表鹤，养雏飞去翔寥廓。年来又见鹤雏归，城郭依然人已非。悠悠却返烟霄去，蜀雾秦云千里暮。	0
捲地西风促雨来，扫除黄叶满苍苔。垂杨蚤有青青眼，只碍梅花未敢开。	0
憔悴满衣尘，风光岂属身。卖琴红粟贵，看镜白髭新。栈畔谁高步，巴边自问津。悽然莫滴血，杜宇正哀春。	0
晉密州刺史皇甫暉，棣州刺史王建，皆避契丹，帥衆奔唐； 帥，讀曰率。 淮北賊帥多請命於唐。 帥，所類翻。 唐虞部員外郞韓 章：十二行本韓上有史館脩撰四字；乙十一行本同。 熙載上疏，以爲：陛下恢復祖業，今也其時。若虜主北歸，中原有主，則未易圖也。 易，以豉翻。韓熙載以定中原自期，僅見此疏耳。自古以來，多大言少成事者，何可勝數！ 時方連兵福州，未暇北顧；唐人皆以爲恨，唐主亦悔之。 使唐無福州之役，舉兵北向，亦喪師而已矣。	1
移灯背月穿金缕。合色鞋儿初做。却被阿谁将去。鹦鹉能言语。朝来半作凌波步。可惜孤鸾□侣。若念玉纤辛苦。早与成双取。	0
榔栗婆娑昼影圆，披襟凝眺此翛然。鹂留便作林间伴，正是麰黄椹紫天。	0
春，正月，丁巳，賜滄齊德節度名義昌軍。 張孝忠以程日華爲滄州刺史。朱滔之亂，滄定隔絕，日華以滄州自通於朝廷。貞元三年，以日華爲橫海軍節度，領滄景二州。元和十三年，王承宗獻德棣二州，而橫海軍   領滄景德棣四州；長慶元年，省景州；明年，復領景州；太和元年，增領齊州；明年，以棣州隸淄靑平盧節度；又明年，罷橫海節度，更置齊德節度；尋平李同捷，得滄州，更號滄齊德節度；是年，賜號義昌軍。	1
笔间幻出马中龙，放牧平沙细草中。亦有昆崙玄圃意，萧骚骏尾欲生风。	0
盧綰與數千人居塞下候伺，幸上疾愈，自入謝； 師古曰：冀得上疾愈自入謝，以爲己身之幸也。 聞帝崩，遂亡入匈奴。	1
戊午，以秋官尙書袁智弘同平章事。 秋官，刑部。	1
银涛渐溢江南路。泛短棹、轻帆去。破块跳珠知几度。竹窗新粉，藕池香碧，应在云深处。萧萧鹤发虽云暮。曾得神仙悟真句。久视长生亲见语。离愁扫尽，更无慵困，怕甚黄梅雨。	0
不管天涯与海濒，万红千紫一番新。楼头钟鼓三更雨，墙外莺花二月春。风软雁奴归羽急，日迟鸠妇唤声频。青门载酒浑闲事，愁杀英雄老塞尘。	0
春雨新晴上翠微，三年两过洞天扉。尘踪不得多时住，又向云间一宿归。	0
丁巳，魏主追尊其父爲武穆帝，太妃馮氏爲武穆后，母李氏爲皇太妃。	1
正月今欲半，陆浑花未开。出关见青草，春色正东来。夫子且归去，明时方爱才。还须及秋赋，莫即隐嵩莱。	0
十年江国水如淫，怕见三秋雨作霖。可念田家妨卒岁，须烦风伯荡层阴。禾头昨夜忧生耳，木德何时却守心。兀坐书窗诗作祟，寒虫呜咽伴愁吟。	0
明明我祖，积德攸宜。肇继瓜瓞，将隆本支。爰资庆绪，式昭帝基。于穆清庙，永洽重熙。	0
大风捲水，林木为摧。意苦若死，招憩不来。百岁如流，富贵冷灰。大道日往，若为雄才。壮士拂剑，浩然弥哀。萧萧落叶，漏雨苍苔。	0
周勃悉定代郡雁門雲中地，斬陳豨於當城。 班志，當城縣屬代郡。闞駰十三州記：當城在高柳東八十里；縣當桓都山作城，故曰當城。史記正義曰：當城在朔州定襄縣界。考異曰：盧綰傳云：漢使樊噲擊斬豨，按斬豨者周勃，非樊噲也。	1
詔發巴蜀兵，以趙郡王孝恭爲荆湘道行軍總管， 荆州南郡，湘州長沙郡。荆湘道，以南朝荆湘所部言之；下荆郢道類此。 李靖攝行軍長史， 長，知兩翻。 統十二總管，自夔州順流東下；以廬江王瑗爲荆郢道行軍元帥， 章：十二行本帥下有出襄州道四字；乙十一行本同；孔本同；張校同；退齋校同。郢州，隋之竟陵郡。瑗，于眷翻。帥，所類翻。 黔州刺史田世康出辰州道， 舊志：漢辰陽縣，隋改辰陽爲辰溪縣，仍分置沅陵縣。沅陵郡唐改爲辰州，以沅陵爲理所。黔，音琴。 黃州總管周法明出夏口道， 夏口卽漢口。夏，戶雅翻。 以擊蕭銑。是月，孝恭發夔州。時峽江方漲， 蜀江逕三峽，謂之峽江。 諸將請俟水落進軍， 將，卽亮翻；下同。 李靖曰：兵貴神速。今吾兵始集，銑尙未知，若乘江漲，倐忽抵其城下，掩其不備，此必成擒；不可失也！孝恭從之。	1
车笠论交夙契深，文麒江海获归音。流光过隙偏惊驷，危睫沾衣不为琴。宁扣几劳歌白石，庄昏犹欲注黄金。无因一答瑶华问，南国洪乔牍易沈。	0
病眼清晨欲泫霜，谁将幻色对山房。十年犹记湖阴梦，几度愁闻汉苑香。腊雪近春才一白，好花得地更深黄。祇应无复当时意，草木何知我自伤。	0
激箭溪湍势莫凭，飘然一叶若为乘。仰瞻青壁开天罅，斗转寒湾避石棱。巢鸟夜惊离岛树，啼猿昼怯下岩藤。此中明日寻知己，恐似龙门不易登。	0
迥耸霄汉外，云里路岧峣。瀑布千丈流，如铺练一条。下有栖心窟，横安定命桥。雄雄镇世界，天台名独超。	0
哭此不成春，泪痕三四斑。失芳蝶既狂，失子老亦孱。且无生生力，自有死死颜。灵凤不衔诉，谁为扣天关。	0
岷峨一老古来少，杭颍二湖天下无。帝恐先生晚牢落，南迁犹得管丰湖。	0
夏，四月，平 章：乙十一行本平上有癸未二字；孔本同；張校同；退齋校同；傳校同。 昌考侯王接薨。 諡法：大慮行方曰考。 秋，七月，壬戌，以平恩侯許嘉爲大司馬車騎將軍。	1
覆篑由心匠，多奇势逼真。盆池幽閒古，拳石翠峰新。云淡炉烟合，松滋树影邻。不须同谢傅，对此已精神。	0
地应连海眼，终古蓄寒泉。四列青苍壁，双开菡萏莲。已嗟真赏去，犹讶昔香传。未愧东林下，霜葩社众贤。	0
碎剪香罗浥泪痕。鹧鸪声断不堪闻。马嘶人去近黄昏。整整斜斜杨柳陌，疏疏密密杏花村。一番风月更销魂。	0
吳人以蜀初亡，交趾攜叛， 謂呂興反也。 國內恐懼，欲得長君。 長，知兩翻。 左典軍萬彧嘗爲烏程令，與烏程侯晧相善，稱晧之才識明斷，長沙桓王之儔也； 孫策諡長沙桓王。斷，丁亂翻。 又加之好學，奉遵法度。 好，呼到翻。 屢言之於丞相興左將軍布，興布說朱太后，欲以晧爲嗣。朱后曰：我寡婦人，安知社稷之慮，苟吳國無隕，宗廟有賴，可矣。 賴，恃也，利也。 於是遂迎立晧，改元元興，大赦。 晧，字元宗，孫和之子。	1
嶺南俚戶舊輸半課，交趾都護劉延祐使之全輸，俚戶不從，延祐誅其魁首。其黨李思愼等作亂，攻破安南府城， 高宗調露元年，改交州都督府爲安南都護府。俚，音里。 殺延祐。桂州司馬曹玄靜將兵討思愼等，斬之。 將，卽亮翻。考異曰：舊書馮元常傳云：元常自眉州刺史轉廣州都督。屬安南首領李嗣仙殺都督劉延祐，剽陷州縣，敕元常誅之，帥士卒濟南海，先馳檄示以威恩，喩以禍福，嗣仙徒黨多相帥歸降，因縱兵誅其魁首，安慰居人而旋。今從實錄。	1
柳浦重城忝建旟，旧吴星分斗牛墟。鹫峰遗迹奇难状，大士灵光应不虚。游伴偶陪宾结驷，肴蔬深愧食无鱼。高谈终日穷幽赏，俗虑尘襟顿释除。	0
肠断当年古吹台，酒酣欲叫谪仙回。夜深落月照颜色，端的宫袍入梦来。	0
游宦天西北，心随造物游。春风郧子国，明月岳阳楼。政出黔黎喜，名高夷狄愁。案巡边万里，风雪破貂裘。	0
田水高低各斗鸣，溪流奔放更驩声。小儿倒撚青梅朵，独立茅檐看客行。	0
太行千里连芳草，独酌一杯天地小。醉卧花间人不知，黄莺啼破春山晓。	0
先是淩表寵年過耽酒，不可居方任。 方任，方面之任也。先，悉薦翻。 帝將召寵，給事中郭謀曰：寵爲汝南太守豫州刺史 漢建安中，武王操以寵爲汝南太守，太和三年，刺豫州，是年都督揚州。 二十餘年，有勳方岳； 自魏以下，以督州爲方岳之任，謂其職猶古之方伯岳牧也。 及鎭淮南，吳人憚之。若不如所表，將爲所闚，可令還朝， 朝，直遙翻。 問以東方事以察之。帝從之。旣至，體氣康強，帝慰勞遣還。 勞，力到翻。	1
春愁早觉费驱除，清酒何人赠百壶。投老残年无处著，只堪脱帽见霜颅。	0
山中闻有酒官泉，复有窊樽在水边。荆楚人皆喜群饮，见时应有口流涎。	0
海南山似刀，溪恶如发弩。溪山毒烟中人骨，水有蛟蜃陆豺虎。蛮人徭贼行若飞，纵火劫民杀官府。溪中之水涨赤血，山头积尸变成土。经年斗战兵已穷，磔将屠城不可数。官家发军救死国，万里欢喜得时雨。诛擒凶党功德高，海水一清奏歌舞。山非无险，水非无阻。有地不城，城亦不武。将民赤肉致戈戟，口不能言心自苦。	0
缙云讵比长沙远，出牧犹承明主恩。城对寒山开画戟，路飞秋叶转朱轓。江潮淼淼连天望，旌旆悠悠上岭翻。萧索庭槐空闭閤，旧人谁到翟公门。	0
故人溪上有渔舟，竿倚风蘋夜不收。欲寄一函聊问讯，洪乔宁作置书邮。	0
闲居静侣偶相招，小饮初酣琴欲调。我正风前弄秋思，君应天上听云韶。时和始见陶钧力，物遂方知盛圣朝。双凤栖梧鱼在藻，飞沈随分各逍遥。	0
得道任发白，亦逢城市游。新经天上取，稀药洞中收。春木带枯叶，新蒲生漫流。年年望灵鹤，常在此山头。	0
嫩芽初见绿蒙茸，已破人间睡思浓。玉食会当陪上苑，贵名高冠密云笼。	0
是歲，尙書令潁川鍾元爲大理。 哀帝元壽二年，復改廷尉爲大理。 潁川太守陵陽嚴詡 地理志，陵陽縣屬丹陽郡。 本以孝行爲官， 行，下孟翻。 謂掾史爲師友， 掾，俞絹翻。 有過輒閉閤自責，終不大言。郡中亂。 史言世降俗薄，徒善不足以爲政。 王莽遣使徵詡，官屬數百人爲設祖道， 爲，于僞翻。 詡據地哭。掾史曰：明府吉徵，不宜若此！詡曰：吾哀潁川士，身豈有憂哉！我以柔弱徵，必選剛猛代；代到，將有僵仆者， 師古曰：僵，偃也。仆，顚也。僵，音薑。仆，音赴。 故相弔耳！詡至，拜爲美俗使者； 文穎曰：宣美風化使者。 徙隴西太守 章：甲十六行本守下有平陵二字；乙十一   行本同；孔本同；張校同。 何並爲潁川太守。並到郡，捕鍾元弟威及陽翟輕俠趙季李款，皆殺之；郡中震栗。 地理志，陽翟縣屬潁川郡。翟，音直格翻。	1
一丝架空居，巧若出杼机。弥纶不知劳，终日周遭驰。相彼造为艰，中有鸱鸮诗。岂独考其室，为罝陷群飞。口腹共此累，坐叹宁以疵。微我畋渔意，其端讵庖牺。雨过助浮妄，大小出琲玑。疾风轻群脆，觑隙防藩篱。摩挲一寸腹，吾庐正于兹。	0
中秋夜月白如银，照见东西南北人。古往今来人自老，月生月落几番新。	0
到处即闭户，逢君方展眉。	0
君家子华翰林老，解吟芳草夕阳愁。开红落翠天为泣，覆手作春翻手秋。晚唐异味今谁嗜，耳孙下笔参差是。一径芙蓉十万枝，唤作春风二月时。旁人笑渠眼花恐落井，渠方掉头得句呼不醒。老夫向来守荆溪，郡有诗人元不知。赠我连城杂照乘，一夜空斋横白蜺。	0
欲求真诀恋禅扃，羽帔方袍尽有情。仙骨本微灵鹤远，法心潜动毒龙惊。三山未有偷桃计，四海初传问菊名。今日劝师师莫惑，长生难学證无生。	0
初，盧�與御史大夫嚴郢共搆楊炎趙惠伯之獄， 事見上二年。 炎死，�復忌郢。 復，扶又翻。 會蔡廷玉等貶官，殿中侍御史鄭詹誤遞文符至昭應送之，廷玉等行已至藍田，召還而東， 還，從宣翻，又音如字。 廷玉等以爲執己送朱滔，至靈寶西，赴河死。 靈寶縣，屬陝州，古桃林地，漢爲弘農縣，開元末，改爲靈寶縣。弘農縣故城，在今縣西南二十里。 上聞之，駭異，盧�因奏：朱泚必疑以爲詔旨，請遣三司使案詹。 此謂遣兩省官及御史臺官爲三司使，使案詹等獄。使，疏吏翻。 又言：御史所爲，必稟大夫，請幷郢案之。獄未具，壬午，�奏杖殺詹於京兆府；貶郢費州刺史， 費州，治涪州江岸，因州界費水爲名。舊志：費州，京師南四千七百里。費，扶未翻。考異曰：舊盧�傳云貶郢驩州刺史。今從新傳。 卒於貶所。 卒，子恤翻。	1
以征虜司馬蕭斌爲義康諮議參軍，領豫章太守，事無大小，皆以委之。斌，摹之之子也。 蕭摹之見上卷十二年。 使龍驤將軍蕭承之將兵防守。 驤，思將翻。之將，卽亮翻。 義康左右愛念者，並聽隨從； 從，才用翻。 資奉優厚，信賜相係，朝廷大事皆報示之。	1
劉守光圍滄州久不下， 劉守光自五月攻滄州。 執劉守文至城下示之，猶固守。城中食盡，民食堇泥，軍士食人，驢馬相噉騣尾。 噉，徒濫翻。騣，子紅翻。 呂兗選男女羸弱者，飼以麴麪而烹之， 羸，倫爲翻。飼，祥吏翻。麴，丘六翻，酒母。麪，眠見翻，麥粉。 以給軍食，謂之宰殺務。	1
納言隴右諸軍大使婁師德薨。 使，疏吏翻。	1
初，洛陽旣平，徐圓朗請降，拜兗州總管， 兗州，隋志之魯郡。降，戶江翻。 封魯郡公。劉黑闥作亂，陰與圓朗通謀。上使葛公盛彥師安集河南，行至任城； 任城縣屬兗州。任，音壬。 辛亥，圓朗執彥師，舉兵反。黑闥以圓朗爲大行臺元帥， 帥，所類翻。 兗鄆陳�伊洛曹戴等八州豪右皆應之。圓朗厚禮彥師，使作書與其弟，令舉虞城降。 舊志：虞城縣屬宋州，隋分下邑縣置，時置東虞州。令，力丁翻。 彥師爲書曰：吾奉使無狀，爲賊所擒， 使，疏吏翻；下同。 爲臣不忠，誓之   以死；汝善侍老母，勿以吾爲念。圓朗初色動，而彥師自若。圓朗乃笑曰：盛將軍有壯節，不可殺也。待之如舊。	1
虚斋留御榻，小径近层崖。再拜观奎画，浑疑侍玉阶。	0
平昔起常晚，兹晨独不眠。乍惊花绕院，顿觉树连天。竹压溪头路，冰垂岩下泉。四时长似此，未必有人怜。	0
岷岭高无敌，来从第几层。攀缘殊不倦，趫捷尔诚能。晚啸思危石，晴悬忆古藤。王孙非汝类，只可以文憎。	0
先达志其大，求意不约文。士伸在知己，已况仕于君。微诚夙所尚，细故不足云。时来忽易失，事往良难分。顾念凡近姿，焉欲殊常勋。亦以行则是，岂必素有闻。千虑且犹失，万绪何其纷。进士苟非党，免相安得群。众口金可铄，孤心丝共棼。意忠仗朋信，语勇同败军。古剑徒有气，幽兰秪自薰。高秩向所忝，于义如浮云。	0
春取花归去，纷纷擘柳绵。千年汉城郭，万里禹山川。西雨生新浸，东晖隔薄烟。客愁如峡草，生下楚台前。	0
平原東有豆子䴚， 帝改德州爲平原郡。䴚，舉朗翻，鹽澤也。 負海帶河，地形深阻，自高齊以來，羣盜多匿其中。有劉霸道者，家於其旁，累世仕宦，貲產富厚。霸道喜遊俠， 喜，許記翻。 食客常數百人，及羣盜起，遠近多往依之，有衆十餘萬，號阿舅賊。 阿，烏葛翻。	1
重叠鱼中素，幽缄手自开。斜红馀泪迹，知著脸边来。	0
摇艇至南国，国门连大江。中洲西边岸，数步一垂杨。金钏越溪女，罗衣胡粉香。织缣春卷幔，采蕨暝提筐。弄瑟娇垂幌，迎人笑下堂。河头浣衣处，无数紫鸳鸯。	0
寻常轻宋玉，今日嫁文鸯。戟干横龙簴，刀环倚桂窗。邀人裁半袖，端坐据胡床。泪湿红轮重，栖乌上井梁。	0
朔风萧骚霜正浓，追随雁影来城东。楼阁宝门八字启，一超径入青莲宫。老师槌拂活泼泼，临机一喝开盲聋。舌根拖地无死句，何曾一字粘虚空。管带忘怀闻妙义，豁然暗与吾道通。诸方善人忽聚散，黄昏方打斋时钟。明极堂前吞个枣，画灰炉畔捉条龙。须臾八万四千偈，尽在蒲团默坐中。	0
炎景生贤佐，三朝火王时。德威虽敌畏，忠荩只天知。安国惊何久，收功会有期。他年调鼎地，黄发属公师。	0
秋风凛凛月依依，飞过高梧影里时。暗处若教同众类，世间争得有人知。	0
殿中侍御史貴鄕霍獻可， 後魏分館陶西界，置貴鄕縣於趙城，周建德七年自趙城東南移三十里，以孔思集寺爲縣治所；大象二年於縣置魏州。 宣禮之甥也，言於太后曰：陛下不殺崔宣禮，臣請隕命於前。以頭觸殿階，血流霑地，以示爲人臣者不私其親。太后皆不聽。獻可常以綠帛裹其傷，微露之於幞頭下， 續事始曰：三代黔首以皁絹裹髮，周武帝裁爲四脚，名以幞頭，馬周請重繫前脚。 冀太后見之以爲忠。	1
大用不坚壁，等閒忧患侵。平生知学道，万事付无心。露苋锄晨甲，烟篁步夕阴。陶然宇宙内，鱼鸟听浮沈。	0
危磴俯寒水，阴崖擘苍烟。上开冰雪窟，下垂珠玉渊。何时雷斧手，拓此壶中天。自然浑沌窍，不受百巧镌。地胜集灵气，木石含清坚。三子果谁欤，流辈孰后先。我来叩玉扃，欲访云雨仙。呼龙龙未醒，日高贪睡眠。	0
野人漫学事王侯，宦牒相从得俊游。著眼丹铅常午夜，转头萸菊已深秋。几多陈迹成今古，莫对清尊话去留。自幸趋隅陪玉麈，如今何止识荆州。	0
日将先圣诗书教，暂作文翁守郁林。	0
甲子，珪分尙書三十六曹及外署，凡置三百六十曹，令八部大夫主之。 八部大夫，恐當作八部大人。魏王珪天興元年，置八部大人於皇城，四方四維一面置一人，以擬八座，謂之八國，各有屬官，常侍待詔直左右，出入王命。 吏部尙書崔宏通署三十六曹，如令僕統事。置五經博士，增國子太學生員合三千人。	1
初，帝之克陳也， 開皇九年克陳。 天下皆以爲將太平，監察御史房彥謙 後齊御史臺置檢校御史十二人，隋置監察御史十二人。 私謂所親曰：主上忌刻而苛酷，太子卑弱，諸王擅權， 言秦晉蜀三王分據方面也。 天下雖安，方憂危亂。其子玄齡亦密言於彥謙曰：主上本無功德，以詐取天下，諸子皆驕奢不仁，必自相誅夷，今雖承平，其亡可翹足待。彥謙，法壽之玄孫也。 房法壽見一百三十二卷宋太宗泰始三年。	1
沈慶之至歐陽， 水經註曰：吳城邗溝，通江淮。自永和中，江都水斷。其水上承歐陽，引江入埭，六十里至廣陵城。余據此地則今之眞州閘也。 誕遣慶之宗人沈道愍齎書說慶之，餉以玉環刀。慶之遣道愍反，數以罪惡。誕焚郭邑，驅居民悉使入城，閉門自守， 說，輸芮翻。數，所具翻。守，手又翻。 分遣書檄，邀結遠近。時山陽內史梁曠，家在廣陵，誕執其妻子，遣使邀曠，曠斬使拒之； 使，疏吏翻。 誕怒，滅其家。	1
漳河湘岸柳关头，离别相逢四十秋。我忆黄梅梦南国，君怀明主去东周。几程霜雪经残腊，何处封疆过旧游。好及春风承帝泽，莫忘衰朽卧林丘。	0
纂司馬楊統謂其從兄桓曰： 從，才用翻。 郭黁舉事，必不虛發。吾欲殺纂，推兄爲主，西襲呂弘，據張掖，號令諸郡，此千載一時也。桓怒曰：吾爲呂氏臣，安享其祿，危不能救，豈可復增其難乎！ 復，扶又翻。難，乃旦翻。 呂氏若亡，吾爲弘演矣！ 春秋衞懿公與狄人戰于熒澤，爲狄人所殺，弘演納肝以殉之。桓女配纂，其見親異於他臣，故云然。 統至番禾，遂叛歸黁。 番禾縣，漢屬張掖郡，晉屬武威郡，唐天寶中，改爲天寶縣。番，音盤。 弘，纂之弟也。	1
远客乘流去，孤帆向夜开。春风江上使，前日汉阳来。别路犹千里，离心重一杯。剡溪木未落，羡尔过天台。	0
班升金掌擢清才，苦欲归田挽不回。浙右尚思菩萨去，荆南空望使星来。苔侵书阁秋山静，竹锁吟庭夜鹤哀。路出箫台多巷祭，几人和泪折寒梅。	0
朱檐碧瓦照青澜，洁馆佳亭使往还。船上高桥三十尺，市人倚折石栏干。	0
武益愈，單于使使曉武，欲降之， 師古曰：喩說令武降也。 會論虞常，欲因此時降武；劍斬虞常已，律曰：漢使張勝謀殺單于近臣， 師古曰：近臣，衞律自謂也。 當死，單于募降者赦罪。舉劍欲擊之，勝請降。律謂武曰：副有罪，當相坐。武曰：本無謀，又非親屬，何謂相坐！復舉劍擬之， 復，扶又翻；下同。 武不動。律曰：蘇君！律前負漢歸匈奴，幸蒙大恩賜   號稱王，擁衆數萬，馬畜彌山， 師古曰：彌，滿也。畜，許又翻。 富貴如此！蘇君今日降，明日復然；空以身膏草野， 膏，古號翻。 誰復知之！武不應。律曰：君因我降，與君爲兄弟；今不聽吾計，後雖欲復見我，尙可得乎！武罵律曰：汝爲人臣子，不顧恩義，畔主背親， 背，蒲妹翻。 爲降虜於蠻夷，何以汝爲見！ 師古曰：言何用見汝爲也。 且單于信汝，使決人死生，不平心持正，反欲鬭兩主，觀禍敗。南越殺漢使者，屠爲九郡；宛王殺漢使者，頭縣北闕；朝鮮殺漢使者，卽時誅滅； 南越事見上卷元鼎五年六年。宛事見上太初三年。朝鮮事見上元封二年。縣，讀曰懸。 獨匈奴未耳。若知我不降明， 師古曰：若，汝也。言汝知我不降明矣。 欲令兩國相攻，匈奴之禍從我始矣。律知武終不可脅，白單于，單于愈益欲降之。乃幽武置大窖中， 師古曰：舊米粟之窖而空者也。窖，工孝翻。 絕不飮食；天雨雪，武臥，齧雪與旃毛幷咽之， 師古曰：飮，於禁翻。食，讀曰飤。雨，于具翻。齧，魚結翻。咽，音宴，呑也。 數日不死。匈奴以爲神，乃徙武北海上無人處，使牧羝，曰羝乳乃得歸。 師古曰：羝，牡羊也。羝不當產乳，故設此言，示絕其事，若燕太子丹烏白頭馬生角之比也。羝，音丁奚翻。乳，音人喩翻。 別其官屬常惠等，各置他所。	1
看山妙处几曾知，落照斜明始觉奇。皱尽衣裳纹欲裂，争先头角远相追。松梢别放六峰出，江底倒将千嶂垂。一路诗篇浑漫与，侧溪端的不相亏。	0
其降无从，其往无踪。黍稷非馨，有感必通。赫奕令德，髣髴睟容。再拜慌忽，遐想昊穹。	0
荷锄芟草唤畦丁，手拾黄梅绕树行。结子青青随雨老，开花白白本冰清。尝新争擘红泥酒，知味谁调玉鼎羹。齿软眉颦遭弃掷，误从雪里竞欣荣。	0
山川与城郭，漠漠同一形。市人与鸦鹊，浩浩同一声。此阁几何高，何人之所营？侧身送落日，引手攀飞星。当年王中令，斫木南山赪。写真留阁下，铁面眼有棱。身强八九尺，与阁两峥嵘。古人虽暴恣，作事今世惊。登者尚呀喘，作者何以胜。曷不观此阁，其人勇且英。	0
憎人虎豹守天关。嗟蜀道、十分难。说与沐猴冠。这富贵、于人怎谩。忘形尊俎，能言桃李，日日在东山。不醉有馀欢。唱好个、风流谢安。	0
透户穿帘到眼边，陡惊滕六逞威权。禦寒我独忧无褐，得饱人皆喜有年。已见欢声腾比屋，好将盛事被丹弦。此时且莫孤清赏，早晚除书下九天。	0
骄阳重郁结，凉飙惊豁开。排户始奔突，转隙少徘徊。仄闻风伯言，敬为邦君来。邦君著之诗，快心吾已灰。独念暑耘人，斯时若为怀。所愿均此施，醒然与之偕。有冰何心浆，有瓮何心醅。莫吹天上云，要洗田中埃。高枕谢北窗，披襟笑登台。伏读旨意大，倍使吾容斋。	0
独居三岛上，花竹映柴关。道广群仙惜，名成万事闲。病多唯纵酒，静极不思山。唯有逍遥子，时时自往还。	0
一宿兰堂接上才，白云归去几裴回。黛青峰朵孤吟后，雪白猿儿必寄来。帘卷茶烟萦堕叶，月明棋子落深苔。明朝江上空回首，始觉清风不可陪。	0
甲戌，卓復會羣僚於崇德前殿， 復，扶又翻。 遂脅太后策廢少帝，曰：皇帝在喪，無人子之心，威儀不類人君，今廢爲弘農王，立陳留王協爲帝。袁隗解帝璽綬，以奉陳留王，扶弘農王下殿，北面稱臣。太后鯁涕， 言不敢出聲，但鯁咽而流涕也。 羣臣含悲，莫敢言者。	1
始予既迂疏，城郭非所乐。闻吴富山水，思往颇计较。脱身东南来，见实与闻效。吴之山棱棱，吴水清不挠。岂无适之径，以可泳以棹。而独何为然，反门自闲罩。念我西北州，数子吴莫较。正心醇无醨，粹行瑩不疱。递言张圣贤，赓口唱弟孝。大非友宜当，实可师而效。我愚不敢望，时以管觇豹。进如暗赴明，退必丑厌貌。自耻以别白，疾匝天地趠。坐思朝成痴，梦遇夜不觉。山水虽素喜，实不如诲教。呜呼何时归，作诗以自闹。	0
处阴体生痾，居高地多风。结庐西崦间，温凊适炎冬。长杨带疏篱，绿畦分西东。门前涧水流，系柳横桥通。汲浅泉更甘，种沃年长丰。生理左右足，家有百岁翁。乃知淳朴全，能完造化功。何必济渌河，晏寝玄华宫。	0
鄱陽世子嗣與任約戰於三章，約敗走；嗣因徙鎭三章，謂之安樂栅。 去年鄱陽王範西上，使世子嗣守安樂柵，今移柵三章，亦以安樂名柵。樂，音洛。	1
河南道行臺兵部尙書楊尙希曰：竊見當今郡縣，倍多於古。或地無百里，數縣並置；或戶不滿千，二郡分領。具僚已衆，資費日多；吏卒增倍，租調歲減； 調，徒弔翻。 民少官多， 少，詩沼翻；下同。 十羊九牧。今存要去 上聲。 閒，倂小爲大，國家則不虧粟帛，選舉則易得賢良。 易，以豉翻。 蘇威亦請廢郡。帝從之。甲午，悉罷諸郡爲州。	1
慈恩塔下曲江边，别后多应梦到仙。时去与谁论此事，乱来何处觅同年？陈琳笔砚甘前席，角里烟霞待共眠。爱惜麻衣好颜色，未教朱紫污天然。	0
元顥襲魏銍城而據之。 銍縣，漢屬沛郡，魏晉屬譙郡。宋白曰：宿州臨渙縣，漢銍縣地。銍，竹乙翻。	1
南海神龟三千岁，兆协朋从生庆喜。智能周物不周身，未免人钻七十二。谁能用尔作小冠，岣嵝耳孙创其制。君今此去宁复来，欲慰相思时整视。	0
五十三年堕鬓魂，一朝埋玉骨方温。	0
景自帥衆討楊白華于宣城，白華力屈而降，景以其北人， 楊白華，大眼之子，魏胡太后私幸之，白華懼禍奔梁。帥，讀曰率。華，讀曰花。降，戶江翻。 全之，以爲左民尙書，誅其兄子彬以報來亮之怨。 楊白華殺來亮見上卷太淸三年。	1
君爱本相饶，从来事舞腰。那堪攀玉座，肠断望陵朝。怨著情无主，哀凝曲不调。况临松日暮，悲吹坐萧萧。	0
雨霁烟波帆挂晓，月明楼阁笛横秋。	0
春雨细如尘，楼外柳丝黄湿。风约绣帘斜去，透窗纱寒碧。美人慵剪上元灯，弹泪倚瑶瑟。却上紫姑香火，问辽东消息。	0
东郊人报，春风消息，先归御柳宫梅。残雪恋枝，轻阴阁雨，郁葱瑞气佳哉。清晓九门开。听舜韶声举，迤逦天街。双阙连云，六鳌横海驾峰来。华灯竞簇楼台。正丰年共乐，欢意徘徊。帘卷弄妆，尘香趁马，轻寒细入人怀。争待凤舆回。看一天星斗，移下蓬莱。是处歌谣，太平声入万年杯。	0
旱田岁逢六月尾，天公为叱群龙起。连宵作雨知丰年，老妻饱饭儿童喜。向来辛苦躬锄荒，剜肌不补眼下疮。先输官仓足兵食，馀粟尚可瓶中藏。边头将军耀威武，捷书夜报擒龙虎。便令壮士挽天河，不使腥膻污后土。咸池洗日当青天，汉家自有中兴年。大臣鼻息如雷吼，玉帐无忧方熟眠。	0
高标跨苍天，烈风无时休。自非旷士怀，登兹翻百忧。方知象教力，足可追冥搜。仰穿龙蛇窟，始出枝撑幽。七星在北户，河汉声西流。羲和鞭白日，少昊行清秋。秦山忽破碎，泾渭不可求。俯视但一气，焉能辨皇州。回首叫虞舜，苍梧云正愁。惜哉瑶池饮，日宴昆崙丘。黄鹄去不息，哀鸣何所投。君看随阳雁，各有稻粱谋。	0
日高睡起，又恰见、柳梢飞絮。倩说与、年年相挽，却又因他相误。南北东西何时定，看碧沼、青萍无数。念蜀郡风流，金陵年少，哪寻张绪。应许。雪花比并，扑帘堆户。更羽缀游丝，毡铺小径，肠断鹁鸠唤雨。舞态颠狂，腰肢轻怯，散了几回重聚。空暗想，昔日长亭别酒，杜鹃催去。	0
事事不求奢，长吟省叹嗟。无才堪世弃，有句向谁誇。老树呈秋色，空池浸月华。凉风白露夕，此境属诗家。	0
粉黄蛱蝶绕疏篱，山崦人家挂酒旗。细雨嫩寒衫袖薄，客中知是菊花时。	0
十一月，己卯朔，加淮南節度使陳少遊同平章事。	1
蜀主命天策府諸將無得擅離屯戍。 離，力智翻。 五月，丁卯朔，左散旗軍使王承諤承勳承會違命，蜀主皆原之。 散，悉但翻。原者，赦其罪也。 自是禁令不行。	1
十一月，會�妖賊許生起句章， 句章縣，屬會�郡。賢曰：故城在今越州鄮縣西。十三州志曰：句踐之地，南至句無，其後併吳，因大城之，章霸功，以示子孫，故曰句章。妖，於驕翻。句，音章句之句。 自稱陽明皇帝，衆   以萬數；遣揚州刺史臧旻丹陽太守陳寅討之。	1
我愿身为云，东野化为龙。龙会入渊云入岫，韩子却要长相逢。作意相寻偏不值，不知今年是何岁。剡藤玉板赠一番，廷圭乌丸洒未乾。乃是故人陆浚仪，诗骨点化黄金丹。谓宜天禄贮刘向，不然亦合云台上。却令去索催租钱，枉却清风明月三千篇。夜装明发走不彻，半篙刺碎严滩月。老夫不愿万户侯，但愿与君酒船万斛同拍浮。老夫不怯故将军，但怯与君笔阵千里相追奔。少陵浣花旧时屋，太白青山何处坟。二仙死可埋丘阜，二仙生可著韦布。名挂广寒宫里树，非烟非云亦非雾，长使玉皇掉头诵渠句。诗府谁得玉?开，诗坛谁授黄钺来。留君不住君急回，不道西出阳关无此杯。西山金盆尽渠颓，斯游明日方怀哉。	0
晉王旣許藩鎭之請，求唐舊臣，欲以備百官。朱友謙遣前禮部尙書蘇循詣行臺， 蘇循依朱友謙，見二百六十六卷太祖開平元年。 循至魏州，入牙城，望府廨卽拜，謂之拜殿。 廨，古隘翻。 見王呼萬歲舞蹈，泣而稱臣。翌日，又獻大筆三十枚，謂之畫日筆。 唐制敕皆天子畫日。蘇循以迎合禪代之議爲朱全忠所薄，而李存勗乃喜之，是其識見又在全忠下矣。 王大喜，卽命循以本官爲河東節度副使，張承業深惡之。 惡，烏路翻。	1
昔出喜还家，今还独伤意。入室掩无光，衔哀写虚位。悽悽动幽幔，寂寂惊寒吹。幼女复何知，时来庭下戏。咨嗟日复老，错莫身如寄。家人劝我餐，对案空垂泪。	0
古屋深于洞，门前种白莲。好寻当日社，重结此生缘。	0
尝闻海客谈，白浪海风恶。祗是欺舴艋，那见摧蛟鳄。	0
二转郎曹自勉旃，莎阶吟步想前贤。不如何逊无佳句，若比冯唐是壮年。捧制名题黄纸尾，约僧心在白云边。乳毛松雪春来好，直夜清闲且学禅。	0
抗情遗黼冕，高步出氛埃。横海鸿飞远，登仙鹤语催。希微馀第宅，恍惚视婴孩。	0
侯景遣任約于慶等帥衆二萬攻諸藩。 諸藩，謂梁之宗室分任藩維者。任，音壬。帥，讀曰率。	1
离宫秘苑胜瀛洲，别有仙人洞壑幽。岩边树色含风冷，石上泉声带雨秋。鸟向歌筵来度曲，云依帐殿结为楼。微臣昔忝方明御，今日还陪八骏游。	0
幽人无近迹，别易会则稀。黄鹤亦姓丁，寥寥何处飞？时见海上山，绕云心依依。谅无驭风术，中路愁虚归。童发慕道心，壮年堕尘机。白日不饶我，如今事皆非。群羊化石尽，双凫与我违。□岳黄金富，轩辕晓霞衣。谁令日在眼，容色烟云微。	0
志在乘轩鸣玉珂，心期未快隐青萝。广陵行路风尘合，城郭新秋砧杵多。	0
真僧闭精宇，灭迹含达观。列嶂图云山，攒峰入霄汉。丹崖森在目，清昼疑卷幔。蓬壶来轩窗，瀛海入几案。烟涛争喷薄，岛屿相凌乱。征帆飘空中，瀑水洒天半。峥嵘若可陟，想像徒盈叹。杳与真心冥，遂谐静者玩。如登赤城里，揭步沧洲畔。即事能娱人，从兹得消散。	0
凌晨江畔倚筇行，正见横云冉冉生。失却前山寻不得，双尖微向日边明。	0
六时佛火明珠缀，午后茶烟出翠微。萦砌乳泉梳石发，滴松银露洗墙衣。	0
閏月，丁卯，鎭軍將軍鸞卽本號，開府儀同三司。 本號，鎭軍將軍也。	1
青青山上松，数里不见今更逢。不见君，心相忆，此心向君君应识。为君颜色高且闲，亭亭迥出浮云间。	0
奇花两朵香一炉，片心无事便清虚。壁头有琴床有剑，浩歌梵曲声虚徐。物外志趣本不俗，山轩清胜万事足。自劝之酒三两杯，无争之棋三两局。	0
蜀国僧吹芦一枝，陇西游客泪先垂。至今留得新声在，却为中原人不知。	0
暮霞散绮西溪浦。天上晴云开絮。清绝梅花几树。恼乱春愁处。小桥流水人来去。沙岸浴鸥飞鹭。谁画江南好处。著我闲巾屦。	0
细水涓涓似泪流，日西惆怅小桥头。衰杨叶尽空枝在，犹被霜风吹不休。	0
登山临水送将归，身荫甘棠手挽衣。不似塞垣来泣别，傍辕犹怯使君威。	0
野人拙生事，瓶粟盖无几。唯有松下风，领略时一至。迩来风亦无，抱瓮岂得已。赖有大夫公，入山唤龙起。铁笛横秋潭，山骨冰诗髓。归来白云篇，出语更清驶。自非境中人，其孰能与此。吾等才哙伍，君才与丕倍。一闻老农言，遽得言外意。径烦写呈佛，十年亦中岁。	0
田家繁杏压枝红，远胜桃夭与李秾。何事偏宜闲处植，无端复向别时逢。林间暂系黄金勒，花下聊飞码碯钟。会待重来醉嘉树，只愁风雨不相容。	0
纷纷肉马上青天，骥耳双垂亦可怜。郊岂因穷吟遂辍，蕡虽不第策犹传。会须有集鸣当世，肯为无媒怨盛年。斗气烛君文卷里，更于何处觅龙泉。	0
袅袅风蒲乱，猗猗水荇长。小舟浮鸭绿，大杓泻鹅黄。得意诗酒杜，终身鱼稻乡。乐哉无一事，何处不清凉。	0
辛巳，以爾朱榮爲大丞相都督河北畿外諸軍事，榮子平昌公文殊昌樂公文暢並進爵爲王， 樂，音洛。 以楊椿爲太保，城陽王徽爲司徒。	1
卉草诚幽贱，枯朽绝因依。忽逢借羽翼，不觉生光辉。直念恩华重，长嗟报效微。方思助日月，为许愿曾飞。	0
此宝从来二八传，吉年吉月入炉安。千朝火候依时节，必定芽成汞已乾。	0
已而外救不至，韋康及太守欲降。 降，戶江翻。 楊阜號哭諫曰：阜等率父兄子弟以義相勵，有死無二，以爲使君守此城， 號，戶刀翻。爲，于僞翻。 今柰何棄垂成之功，陷不義之名乎！刺   史太守不聽，開城門迎超。超入，遂殺刺史太守，自稱征西將軍領幷州牧督涼州軍事。	1
秦王堅聞溫廢立，謂羣臣曰：溫前敗灞上， 見九十九卷穆帝永和十年。 後敗枋頭， 見上卷太和四年。 不能思愆自貶以謝百姓，方更廢君以自說， 說，載記作悅，讀當從悅。一曰：說，讀如字，謂自解說也。 六十之叟，舉動如此，將何以自容於四海乎！諺曰：怒其室而作色於父，其桓溫之謂矣。	1
文林郞楊孝政上書諫曰：皇太子爲小人所誤，宜加訓誨，不宜廢黜。 上，時掌翻。 上怒，撻其胸。	1
礼协丰融，诚交彷佛。辟公受膰，宗祀临瘗。贻我来牟，以兴嗣岁。山川出云，天地同气。	0
二月，魏以長孫稚爲車騎大將軍開府儀同三司雍州刺史尙書僕射西道行臺。 雍，於用翻。	1
丹灶久已毁，井泉空独存。此地非常地，今人非昔人。我愿刀圭药，轻举朝明宸。一言洗天日，万物归阳春。群仙谁嫉妒，使我身漂沦。俯视废井水，欲饮碍荆榛。徘徊片云下，泣涕沾衣巾。少壮几何时，且醉樽中醇。	0
和风装点锦城春，细雨如丝压玉尘。漫把诗情访奇景，艳花浓酒属闲人。	0
人事一朝尽，荒芜三径休。始闻漳浦卧，奄作岱宗游。池水犹含墨，风云已落秋。今宵泉壑里，何处觅藏舟。	0
圣皇自在长生殿，不向蓬莱王母家。	0
秋山淡墨写千峰，辉映门阑气象中。瑞霭亦知人意喜，华觞宁惜醉颜红。庄椿此去几千岁，汉阁他时第一功。试问溪头閒草木，公来无日不春风。	0
洛京千里近，离绪亦纷纷。文宪芙蓉沼，元方羔雁群。河关连巩树，嵩少接秦云。独有临风思，睽携不可闻。	0
少豪扛鼎复搴旗，倏忽才情已竭衰。今无百斤金买赋，古有九千缣作碑。毛锥尽秃难藏老，麈尾高悬合授谁。他日学人求肘后，不消挽些与哀词。	0
大將軍冀與陳龜素有�，譖其沮毀國威，挑取功譽， 沮，在呂翻。賢曰：挑，猶取也，獨取其名，如挑戰之義，音徒了翻。 不爲胡虜所畏，坐徵還，以种暠爲度遼將軍。 种，音沖。暠，工老翻。 龜遂乞骸骨歸田里，復徵爲尙書。 復，扶又翻。 冀暴虐日甚，龜上疏言其罪狀，請誅之，帝不省。 省，悉景翻。 龜自知必爲冀所害，不食七日而死。 東都之臣以死攻外戚者，鄭弘陳龜二人而已。 种暠到營所，先宣恩信，誘降諸胡，其有不服，然後加討；羌虜先時有生見獲質於郡縣者， 質，音致。 悉遣還之；誠心懷撫，信賞分明，由是羌胡皆來順服。暠乃去烽燧，除候望， 去，羌呂翻。 邊方晏然無警；入爲大司農。	1
諸葛亮運米集斜谷口，治斜谷邸閣。 頁二二九一	1
泪川紫岫洗诗愁，朱橘白鱼供饮痛。	0
檐声不断元非雨，山色才开岂是云。万象终然仍旧贯，讵须装点巧纷纷。	0
池塘多谢久淹留，长得霜翎放自由。好去蒹葭深处宿，月明应认旧江秋。	0
物来诱之而不随，物来触之而不动。不随不动自由心，何须结社询千众。万事悠悠过即空，追思岂异春宵梦。	0
征客向轮台，幽闺寂不开。音书秋雁断，机杼夜蛩催。虚幌风吹叶，闲阶露湿苔。自怜愁思影，常共月裴回。	0
何时重来桂隐轩，为我醉倒春风前。看人唤作诗中仙，看人唤作饮中仙。	0
侯景還建康。 自晉熙還也。	1
何山无朝云，彼云亦悠扬。何山无暮雨，彼雨亦苍茫。宋玉恃才者，凭云构高唐。自重文赋名，荒淫归楚襄。峨峨十二峰，永作妖鬼乡。	0
迢迢芳园树，列映清池曲。对此伤人心，还如故时绿。风条洒馀霭，露叶承新旭。佳人不再攀，下有往来躅。	0
红楼别夜堪惆怅，香灯半卷流苏帐。残月出门时，美人和泪辞。琵琶金翠羽，弦上黄莺语。劝我早归家，绿窗人似花。人人尽说江南好，游人只合江南老。春水碧于天，画船听雨眠。垆边人似月，皓腕凝双雪。未老莫还乡，还乡须断肠。如今却忆江南乐，当时年少春衫薄。骑马倚斜桥，满楼红袖招。翠屏金屈曲，醉入花丛宿。此度见花枝，白头誓不归。劝君今夜须沈醉，尊前莫话明朝事。珍重主人心，酒深情亦深。须愁春漏短，莫诉金杯满。遇酒且呵呵，人生能几何。洛阳城里春光好，洛阳才子他乡老。柳暗魏王堤，此时心转迷。桃花春水渌，水上鸳鸯浴。凝恨对残晖，忆君君不知。	0
金榜开青琐，骄奢半隐沦。玉箫惟送酒，罗袖爱留宾。竹馆烟催瞑，梅园雪误春。满朝辞赋客，尽是入林人。	0
去年使旆西征日，一见称君胆气豪。始信推心待国士，能令视死如鸿毛。从来投笔轻文吏，自此横尸贵尔曹。槐里今朝逢輤旐，依然旧馆一长号。	0
客问王居士，如何是半僧。祛缘都未尽，学道又无能。身世随忙业，妻儿饱岁登。时逢方外士，陪奉说心灯。	0
官职过身鬓已衰，傍人应讶退休迟。从来蜀地称难制，此是君恩岂合违。兵火因由难即问，郡城牢落不胜悲。无烦苦意思诸葛，只可颁条使众知。	0
睡觉不知雪，但惊窗户明。飞花厚一尺，和月照三更。草木浅深白，丘塍高下平。饥民莫咨怨，第一念边兵。	0
君王有意诛骄虏，椎破铜山铸铜虎。联翩三十七将军，走马西来各开府。南山伐木作车轴，东海取鼍漫战鼓。汗流奔走谁敢后，恐乏军兴污资斧。保甲连村团未遍，方田讼牒纷如雨。尔来手实降新书，抉剔根株穷脉缕。诏书恻怛信深厚，吏能浅薄空劳苦。平生学问只流俗，众里笙竽谁比数。忽令独奏《凤将雏》，仓卒欲吹那得谱。况复连年苦饥馑，剥齧草木啖泥土。今年雨雪颇应时，又报蝗虫生翅股。忧来洗盏欲强醉，寂寞虚斋卧空甒。公厨十日不生烟，更望红裙踏筵舞。故人屡寄山中信，只有当归无别语。方将雀鼠偷太仓，未肯衣冠挂神武。吴兴丈人真得道，平日立朝非小补。自从四方冠盖闹，归作二浙湖山主。高踪已自杂渔钓，大隐何曾弃簪组。去年相从殊未足，问道已许谈其粗。逝将弃官往卒业，俗缘未尽那得睹。公家只在霅溪上，上有白云如白羽。应怜进退苦皇皇，更把安心教初祖。	0
剡溪船后灞桥驴，著我荒村一笋舆。却后几年俱作画，未知雪句定何如。	0
宫殿隋梁所造成，殿门仍有晋丹青。白头道士无人见，客至惟呼鹿出迎。	0
清晨暑气已愁予，何况晹虫午及晡。寻得松风小凉处，移床来坐又还无。	0
表海镇峥嵘，枢臣辍禁庭。两蕃申族帐，七县造图经。密勿君恩异，循良祖德馨。旌旗驱驿路，鼓角出郊坰。归梦寻温树，行尘动福星。上仪三道判，排设十间厅。风静衙门戟，霜寒郡阁铃。看山楼号白，封社土分青。花好诗难惜，梨甘酒易醒。徵还都几日，莫爱妓娉婷。	0
吐谷渾爲寇於周，攻涼鄯河三州。 武威郡，涼州。西平郡，鄯州。枹罕郡，河州。吐，從暾入聲。谷，音浴。鄯，時戰翻。 秦州都督遣渭州刺史于翼赴援， 魏黃初三年，始置都督諸州軍事。又有都督中外諸軍，其任尤重。南北朝皆因之。而軍行又有都督諸軍，左右前後中軍大都督；內而宿衛，有正副都督散都督帥都督旅   都督；外而州郡，有防城都督帳內都督。都督之名雖同，其位任懸絕矣。此秦州都督，蓋都督河渭涼鄯諸州也。後周九命之制，都督八命。其授柱國大將軍開府儀同者，並加使持節大都督，蓋九命也。 翼不從。僚屬咸以爲言，翼曰：攻取之術，非夷俗所長。此寇之來，不過抄掠邊牧，掠而無獲，勢將自走。勞師而往，必無所及。翼揣之已了， 了，明也。抄，楚交翻。揣，初委翻。 幸勿復言。 復，扶又翻。 數日，問至，果如翼所策。	1
落日下遥峰，荒村倦行履。停车息茅店，安寝正鼾睡。忽闻扣门急，云是下乡隶。公文捧花柙，鹰隼驾声势。良民惧官府，听之肝胆碎。阿母出搪塞，老脚走颠踬。小心事延款，□馀粮复匮。东邻借种鸡，西舍觅芳醑。再饭不厌饱，一饮直呼醉。明朝怯见官，苦苦灯前跪。使我不成眠，为渠滴清泪。民膏日已瘠，民力日愈弊。空怀伊尹心，何补尧舜治。	0
水声响峥嵘，山势高嵂矹。我居山水间，瞥焉五阅月。看山宽眼界，听水清诗骨。妙理在浊醪，淡交寄薇蕨。翻书明月轩，瀹茗清泉窟。一雨酿黄梅，连朝来不歇。云疏漏檐光，晴意犹鹘突。卓午睡瞢腾，起来足不袜。搔首独无言，书空时咄咄。天宇未清夷，世途良臲?。丈夫志未酬，徒有冲冠发。俛头习科举，与俗聊汩汩。壮图要有待，非久黔吾突。富贵渐逼人，荣途轫须发。	0
堂下水浮新绿，门前树长交枝。晚凉快写一篇诗。不说人间忧喜。身老心闲益壮，形臞道胜还肥。软轮加璧未应迟。莫道前非今是。	0
何年供奉仙，写此真乘黄。矫矫天骨起，烂烂隅目光。岂无万里姿，御者非王良。青衫老奚官，肉眼空伥伥。饮秣不以时，羁絷无繇骧。昂首思渥洼，浩荡充虚肠。何来斗斛水，似是出尚方。虽沾金井恩，未效和鸾锵。蹭蹬十二闲，何异古道傍。回首万驽骀，饱食驰康庄。朝饮华清流，暮垂紫游缰。此马独弃捐，物理良可伤。君王倘惠养，请试苜蓿长。	0
領軍劉湛與僕射殷景仁有�， 事見上卷十二年。 湛欲倚義康之重以傾之。義康權勢已盛，湛愈推崇之，無復人臣之禮，上浸不能平。湛初入朝，上恩禮甚厚。湛善論治道，諳前代故事，敍致銓理， 致，極致也；理，文理也；言敍其極致，又銓次其文理也。治，直吏翻。諳，烏含翻。 聽者忘疲。每入雲龍門，御者卽解駕，左右及羽儀隨意分散，不夕不出，以此爲常。及晚節驅煽義康， 馬方走而疾其鞭策曰驅；火方熾而鼓其氣燄曰煽。 上意雖內離而接遇不改，嘗謂所親曰：劉班方自西還，吾與語，常視日早晚，慮其將去；比入，吾亦視日早晚，苦其不去。 湛，小字班虎，故稱之爲班。比，毗至翻，近也。	1
清静常清静，缘来尽可行。道高麋鹿性，庸识岁年轻。日昃相依势，花开触处明。是非论巧拙，达外福苍生。	0
湓城古雄郡，横江千里驰。高树上迢递，峻堞绕欹危。井邑烟火晚，郊原草树滋。洪流荡北阯，崇岭郁南圻。斯民本乐生，逃逝竟何为。旱岁属荒歉，旧逋积如坻。到郡方逾月，终朝理乱丝。宾朋未及宴，简牍已云疲。昔贤播高风，得守愧无施。岂待干戈戢，且愿抚茕嫠。	0
辛亥，置義武軍節度於定州，以易定滄三州隸之。 以命張孝忠。	1
日向晡， 晡，奔謨翻。 賀瓌陳於山西，晉兵望之有懼色。諸將以爲諸軍未盡集，不若斂兵還營，詰朝復戰。 詰，去吉翻。復，扶又翻。 天平節度使東南面招討使閻寶曰：王彥章騎兵已入濮陽， 言王彥章所領騎兵已敗而西去。 山下惟步卒， 山下謂土山之下。此卽指言賀瓌陳於山西之兵。 向晚皆有歸志，我乘高趣下擊之，破之必矣。今王深入敵境，偏師不利， 謂周德威之兵喪敗。 若復引退，必爲所乘。 復，扶又翻；下同。 諸軍未集者聞梁再克，必不戰自潰。凡決勝料敵，惟觀情勢，情勢已得，斷在不疑。 斷，丁亂翻。 王之成敗，在此一戰；若不決力取勝，縱收餘衆北歸，河朔非王有也。 言晉大舉而敗退，梁兵乘勝渡河，則河朔必望風而歸梁。 昭義節度使李嗣昭曰：賊無營壘，日晚思歸，但以精騎擾之，使不得夕食，俟其引退，追擊可破也。我若斂兵還營，彼歸整衆復來，勝負未可知也。王建及擐甲橫槊而進 擐，音宦。 曰：賊大將已遁， 大將指王彥章。 王之騎軍一無所失，今擊此疲乏之衆，如拉朽耳。 拉，盧合翻。 王但登山，觀臣爲王破賊。王愕然曰：非公等言，吾幾誤計。 爲，于僞翻。幾，居依翻。 嗣昭建及以騎兵大呼陷陳， 呼，火故翻。 諸軍繼之，梁兵大敗。元城令吳瓊，貴鄕令胡裝，各帥白丁萬人，於山下曳柴揚塵，鼓譟以助其勢。梁兵自相騰藉，棄甲山積，死亡者幾三萬人。 帥，讀曰率。幾，居依翻。 裝，證之曾孫也。 胡證在唐，歷事憲穆，   位通顯，家富於財。證，音正。 是日，兩軍所喪士卒各三之二，皆不能振。 此所謂俱傷而兩敗也。喪，息浪翻；下喪吾同。	1
二年癸亥一二三	1
云气接昆崙，涔涔塞雨繁。羌童看渭水，使客向河源。烟火军中幕，牛羊岭上村。所居秋草净，正闭小蓬门。	0
黄纸远承新诏命，青袍遥谢旧山峰。	0
阳华山水自双清，况弄朱弦金石鸣。我是行人那敢听，恐翻别调作离声。	0
一岁一归宁，凉天数骑行。河来当塞曲，山远与沙平。纵猎旗风卷，听笳帐月生。新鸿引寒色，回日满京城。	0
漠漠重云暗，萧萧密雨垂。为霖淹古道，积日满荒陂。五稼何时穫，孤村几户炊。乱流发通圃，腐叶著秋枝。暮爨新樵湿，晨渔旧浦移。空馀去年菊，花发在东篱。	0
玉辔上沙堤，金鞍戍碛西。何如寒涧底，落日蹇驴嘶。	0
天下几人能具眼，世间万事可忘言。犹将笔墨澜翻说，多笑先生不惮烦。	0
丙午，太傅義恭進位太宰，領司徒。	1
虔州險固，吳軍攻之，久不下， 是年二月，吳攻虔州。 軍中大疫，王祺病，吳以鎭南節度使劉信爲虔州行營招討使，未幾，祺卒。 幾，居豈翻。 譚全播求救於吳越閩楚。吳越王鏐以統軍使傳球爲西南面行營應援使，將兵二萬攻信州； 統軍使，吳越所置官。 楚將張可求將萬人屯古亭，閩兵屯雩都以救之。 雩都，漢古縣，唐屬虔州。九域志：在州南一百七十里。 信州兵纔數百，逆戰，不利；吳越兵圍其城。刺史周本，啓關張虛幕於門內，召僚佐登城樓作樂宴飮，飛矢雨集，安坐不動；吳越疑有伏兵，中夜，解圍去。吳以前舒州刺史陳璋爲東南面應援招討使，將兵侵蘇湖， 侵蘇湖以牽制吳越救虔州之兵力。 錢傳球自信州南屯汀州。 按九域志，汀州北至虔州四百八十里。移兵屯汀州，示將救虔也。 晉王遣間使持帛書會兵於吳，吳人辭以虔州之難。 間，古莧翻。難，乃旦翻。	1
春端帖子让渠侬，别有诗馀继变风。压尽晚唐人以下，托诸小石调之中。蜀公喜柳歌仁庙，洛叟讥秦媟上穹。可惜今无同好者，樽前忆杀老花翁。	0
史炤釋文曰：汶，亡運切。海陵本同。余按漢武帝開汶山郡，汶，音㟭。禹貢㟭嶓旣藝岷山導江之岷，史記皆作汶。索隱曰：汶，亦作㟭。楊正衡晉書註：汶山，亦音㟭。廣韻十七眞韻內亦有汶字，武巾切。此皆明證也。但史炤於四十五卷漢明帝永平十七年先有此誤，至此又誤焉。至八十四卷晉惠帝元寧元年汶山羌之汶，音旻，則亦知有旻音。至八十八卷愍帝建興元年汶山則又音問。此輕於著書，欠反復紬繹而然也。	1
文皇当日伐辽东，授钥忠勋留禁中。违命加诬非信史，新诗昭雪有奇功。阴兵犹可歼凶悖，甘泽还能作岁丰。他日或提迁固笔，删修订实望研穷。	0
东土忽无事，专城复任贤。喜观班瑞礼，还在偃兵年。膏雨带荥水，归人耕圃田。遥知下车日，万井起新烟。	0
石勒寇信都， 信都縣，漢屬信都國，後漢屬安平國，晉同。 殺冀州刺史王斌。 斌，音彬。 王浚自領冀州。詔車騎將軍王堪北中郞將裴憲將兵討勒，勒引兵還，拒之；魏郡太守劉矩以郡降勒。   降，戶江翻。 勒至黎陽，裴憲棄軍奔淮南，王堪退保倉垣。 倉垣城，在陳留浚儀縣。水經：汴水出浚儀縣北，東逕倉垣城南，卽大梁縣之倉垣亭也，城臨汴水。	1
京師蝗。	1
載以李泌有寵於上，忌之，言泌常與親故宴於北軍，與魚朝恩親善，宜知其謀。上曰：北軍，泌之故吏也， 李泌從肅宗自靈武至鳳翔，軍謀大事，泌皆預決，故言北軍將校皆其故吏。泌，毘必翻。 故朕使之就見親故。朝恩之誅，泌亦預謀，卿勿以爲疑。載與其黨攻之不已；會江西觀察使魏少遊求參佐，上謂泌曰：元載不容卿，朕今匿卿於魏少遊所。 少，詩照翻。 俟朕決意除載，當有信報卿，可束裝來。乃以泌爲江西判官， 江西觀察判官。 且屬少遊使善待之。 屬，之欲翻。	1
纯熟工夫积岁年，能知本性则知天。揠苗助长犹为害，况复芸人舍己田。	0
翠微堆里隐云烟，石缚藤萝小洞天。常篆丹符驱木魅，每呼山鬼汲溪泉。养成玉座千年石，炼过河车九转铅。记得潜虚真伴侣，出门争赠买山钱。	0
初，大司馬與黃門侍郞范雲南淸河太守沈約司徒右長史任昉同在竟陵王西邸， 事見一百三十六卷齊武帝永明二年。守，式又翻。任，音壬。昉，分兩翻。 意好敦密， 敦，厚也。好，呼到翻。 至是，引雲爲大司馬諮議參軍領錄事， 衍錄尙書，其錄府事使雲領之。 約爲驃騎司馬， 爲衍驃騎大將軍府司馬。驃，匹妙翻。騎，奇寄翻。 昉爲記室參軍，與參謀議。前吳興太守謝朏國子祭酒何胤先皆棄官家居， 齊明帝建武初，朏胤皆棄官去。朏，敷尾翻。先，悉薦翻。 衍奏徵爲軍諮祭酒，朏胤皆不至。	1
月华潇洒始徘徊，时起平津雅宴开。照座玉山皆俊彩，惊人绮句尽仙才。秋风未泛鸱夷楫，浮世皆登郢隗台。的被邻翁深鄙诮，尚迷繁盛不归来。	0
禾黍离离半野蒿，昔人城此岂知劳。水声东去市朝变，山势北来宫殿高。鸦噪暮云归古堞，雁迷寒雨下空壕。可怜缑岭登仙子，犹自吹笙醉碧桃。	0
漏移寒箭丁丁急，月挂虚弓霭霭明。此夜离魂堪射断，更须江笛两三声。	0
倚东风笑问。落红啼鴂，清明来未。小雨弄晴，做轻寒天气。南极光中，五云深处，人庆千秋岁。翡翠屏间，琉璃帘下，彩衣明媚。九老风流，五侯家数，如此乾坤，有人如此。天正烦君，作江南一瑞。世上今秦，山中古晋，尽不经吾意。但要牡丹，年年今日，伴人沈醉。	0
是時小旱，上令官求雨。卜式言曰：縣官當食租衣稅而已， 師古曰：衣，於旣翻。 今弘羊令吏坐市列肆，販物求利，烹弘羊，天乃雨。	1
春，一月，地官尚書武思文及朝集使二千八百人，表請封中嶽。 中嶽，嵩山。朝，直遙翻。	1
棠棣黄花发，忘忧碧叶齐。人闲微病酒，燕重远兼泥。混沌何由凿，青冥未有梯。高阳旧徒侣，时复一相携。	0
峰高冻雪埋苍玉，河静黄沙咽浊流。嗟我残年为远客，烦君双榼散羁愁。屠苏禦岁将传盏，綵胜宜春欲插头。痛饮须知谋日富，无田何用庆来麰。	0
初，上在華州， 乾寧三年四年，上在華州，事見二百六十卷二百六十一卷。 朱全忠屢表請上遷都洛陽， 發此機者，則崔胤之罪也。 上雖不許，全忠常令東都留守佑國軍節度使張全義繕脩宮室。	1
古诗东峰上，登临兴有馀。同观白简使，新报赤囊书。几处闲烽堠，千方庆里闾。欣欣夏木长，寂寂晚烟徐。战罢言归马，远师赋出车。因知越范蠡，湖海意何如。	0
元嘉元年甲子四二四是年八月始改元。	1
铜雀台成玉座空，短歌长袖尽悲风。不知仙驾归何处，徒遣颦眉望汉宫。	0
一叶撑来江浪阔，兼金却去客囊空。都将岁月供丹灶，不要功名上景钟。古有礼罗招处士，今无书币起逋翁。南阳祇在荆州北，时一登高吊卧龙。	0
高池高阁上连起，荷叶团团盖秋水。主人已远凉风生，旧客不来芙蓉死。	0
花阴柳影映帘栊。罗幕绣重重。行云自随语燕，回雪趁惊鸿。银字歇，玉杯空。蕙烟中。桃花髻暖，杏叶眉弯，一片春风。	0
何事离怀入梦频，贫居寂莫四无邻。诗因韵险难成律，酒为愁多不顾身。眼底故人惊岁别，尊前华发逐时新。十年飘泊如萍迹，一度登临一怅神。搔首临风独倚栏，客边惊觉岁华残。栖迟未遇常鋾荐，邂逅宁弹贡禹冠。有兴不愁诗韵险，无聊只怕酒杯乾。何如日日长如醉，付与诗人一笑看。	0
惯猎金河路，曾逢雪不迷。射雕青冢北，走马黑山西。戍远旌幡少，年深帐幕低。酬恩须尽敌，休说梦中闺。	0
鳌极开先已降衷，上天下泽礼居中。三才义理维持力，万世纲常建立功。孔圣法言多纂辑，汉儒师学共修崇。经帷讲彻资群彦，克己工夫在广充。	0
心爱名山游，身随名山远。罗浮麻姑台，此去或未返。遇君蓬池隐，就我石上饭。空言不成欢，强笑惜日晚。绿水向雁门，黄云蔽龙山。叹息两客鸟，裴回吴越间。共语一执手，留连夜将久。解我紫绮裘，且换金陵酒。酒来笑复歌，兴酣乐事多。水影弄月色，清光奈愁何。明晨挂帆席，离恨满沧波。	0
归计堕何许，出溪仍溯流。梦回牛溉路，行到马湖秋。	0
时雨当夜来，出郭喜新霁。伫立望四郊，春容卉无际。群山隔大江，苍岩澹相对。轻风生水波，微露滋花气。缘津柳已暗，忽悟清明至。融怡岁序同，俯仰山河异。逢时思坟墓，拜扫十年废。闻有故童仆，壶餐酹荒隧。新阡固已远，龙輴尚天外。已深濡露悲，更下孤臣泪。	0
光入姑臧，自領涼州刺史，表杜進爲武威太守，自餘將佐，各受職位。涼州郡縣皆降於光，獨酒泉太守宋皓西郡太守宋 章：十二行本宋作索；乙十一行本同；孔本同；張校同；退齋校同。 泮 晉志曰：漢分張掖之日勒删丹等縣置西郡，其地當嶺要。 城守不下。光攻而執之，讓泮曰：吾受   詔平西域，而梁熙絕我歸路，此朝廷之罪人，卿何爲附之？泮曰：將軍受詔平西域，不受詔亂涼州，梁公何罪而將軍殺之？泮但苦力不足，不能報君父之讎耳，豈肯如逆氐彭濟之所爲乎！主滅臣死，固其常也。光殺泮及皓。	1
洛阳才子旧交知，别后干戈积咏思。百战市朝千里梦，三年风月几篇诗。山高雁断音书绝，谷背莺寒变化迟。会待路宁归得去，酒楼渔浦重相期。	0
秋，七月，有星孛于東方。 孛，蒲內翻。	1
麦熟熟，黄云压肩堆满屋。大儿烧穟事治谷，小儿撷蔬归作粥。阿翁饱去摩挲腹，柿叶浓阴对黄犊，快活一生甘碌碌。君不见秋崖白头守残牍，麦虽熟，饭不足。	0
紫皇高宴萧台，双成戏击琼包碎。何人为把，银河水剪，甲兵都洗。玉样乾坤，八荒同色，了无尘翳。喜冰销太液，暖融鳷鹊，端门晓、班初退。圣主忧民深意。转鸿钧、满天和气。太平有象，三宫二圣，万年千岁。双玉杯深，五云楼迥，不妨频醉。细看来、不是飞花，片片是、丰年瑞。	0
兴云感阴气，疾足如见机。晴来意态行，有若功成归。葱茏含晚景，洁白凝秋晖。夜深度银汉，漠漠仙人衣。	0
丁卯，懷光遣其將趙昇鸞入奉天，約其夕使別將達奚小俊燒乾陵， 考異曰：邠志作達奚小進，今從實錄。 令昇鸞爲內應以驚脅乘輿。 令，力丁翻。乘，繩證翻。 昇鸞詣渾瑊自言，瑊遽以聞，且請決幸梁州。 渾，戶昆翻，又戶本翻。瑊，古銜翻。考異曰：邠志：二十六日，懷光又使持書促遊瓌，渾公獲而奏之，且使其卒物色我軍。遊瓌不知，不得以聞，又怒瑊之虞己也，慢罵于途。上疑其變，卽日幸梁州。今從實錄。奉天記曰：上初拔奉天，而車駕至宜壽縣渭水之陽，謂侍臣曰：朕之此行，莫同永嘉之勢！因潸然流涕。渾瑊對曰：臨大難無憂懼者，聖人之勇也。言訖，濟河。按新傳，李惟簡追及上於盩厔西，然後渾瑊繼至。則上至渭陽時瑊猶未來。今不取。 上命瑊戒嚴，瑊出，部勒未畢，上已出城西，命戴休顏守奉天，朝臣將士狼狽扈從。 朝，直遙翻。將，卽亮翻。從，才用翻。 戴休顏徇於軍中曰：懷光已反！遂乘城拒守。	1
大邦安静治，小院得闲游。赣水雨已涨，廉泉春未流。同烹贡茗雪，一洗瘴茅秋。秋思生莼鲙，寒衣待橘洲。扬雄未有宅，王粲且登楼。老景无多日，归心梦几州。敢因逃酒去，端为和诗留。旧箧藏新语，清风自满舟。	0
辛亥，發洛陽，以北海王詳爲尙書僕射，統留臺事；李沖兼僕射，同守洛陽。給事黃門侍郞崔休爲左丞，趙郡王幹都督中外諸軍事，始平王勰將宗子軍宿衞左右。 將，卽亮翻。 休，逞之玄孫也。 魏道武伐中山，崔逞降之。 戊辰，魏主至懸瓠。己巳，詔壽陽鍾離馬頭之師所掠男女皆放還南。曹虎果不降。 降，戶江翻。	1
问讯紫云老，何时立雪参。生来将满百，空界直超三。泡幻修千劫，佛应同一龛。曾师蒙印可，玄谛老方谙。	0
戚戚彼何人，明眸利于月。啼妆晓不乾，素面凝香雪。良人去淄右，镜破金簪折。空藏兰蕙心，不忍琴中说。	0
笑钗符、恰正带宜男。还将寿花簪。早风薰竹醉，松凉鹤健，午坐存庵。三十六峰玉立，隔麈听玄谈。何似人难老，三十才三。闻得天边好语，第一流人物，偏重江南。满玻璃春绿，十载爱棠甘。青青鬓、尽堪图画，趁紫岩、年纪作枢参。却归宴、瑶池未晚，荷日红酣。	0
寂寥堆积者，自为是高僧。客远何人识，吟多冷病增。松烟青透壁，雪气细吹灯。犹赖师于我，依依非面朋。	0
红杏一枝遥见。凝露粉愁香怨。吹开吹谢任春风，恨流莺、不能拘管。曲池连夜雨，绿水上、碎红千片。直拟移来向深院。任凋零、不孤双眼。	0
寻僧昨日尚相随，忽见绯幡意可知。题处旧诗休更读，买来新马忆曾骑。不应随分空营奠，终拟求人与立碑。每向宣阳里中过，遥闻哭临泪先垂。	0
圣主崇儒本，文宣教愈□。严祠加整葺，贤守□遵依。将欲更□□，先来相翠微。小山开乱石，幽谷驻涵晖。泽火爻符合，雷天象庶几。□王仪凛凛，十哲貌颀颀。山溜侵廊滴，溪云拂瓦飞。晞阳鸥鹭岛，灯兔□鱼矶。元氏魂应爽，□□道转肥。静思登彼岱，深想浴乎沂。风□岩根竹，泉滋石□□。□秋留□貌，□会集褒衣。忠恕□□学，□□□□□。文辞政如是，吾欲□□归。	0
寂静人歌咏，愚情岂易知。但求心自乐，不怕面相欺。枉直回邪灭，颠狂道德持。高明常鉴照，方寸欲何之。	0
江边踏青罢，回首见旌旗。风起春城暮，高楼鼓角悲。	0
经天纬地物，动必计仙才。几处觅不得，有时还自来。真风含素发，秋色入灵台。吟向霜蟾下，终须神鬼哀。	0
发白念少年，万事风雨过。倦游得来归，一切付懒惰。独抱杞天忧，徬徨意无奈。濠鱼定何乐，幕燕渠敢贺。叹君阳春词，激我巴里和。古来奇特事，信是英雄作。东山有晚遇，西山有终饿。拭目须君早著鞭，乞与高人北窗卧。	0
忆昔衡门不胜愁，忽惊甍栋半空浮。朝披爽气山围坐，夜发清吟月满楼。公事早休帘迥昼，圜扉常静草连沟。已闻名姓传天上，行看骑鲸隘九州。	0
秋，九月，壬子，上至自仁壽宮。 考異曰：帝紀：丁未，至自仁壽宮。今從太子勇傳。 翌日，御大興殿， 開皇三年，上入新都，名其城曰大興城，正殿曰大興殿，宮曰大興宮，宮北苑曰大興苑。或曰：帝由大興郡襲封隨公以登大位，故以名新都宮殿城苑。 謂侍臣曰：我新還京師，應開懷歡樂； 樂，音洛。 不知何意翻邑然愁苦！吏部尙書牛弘對曰：臣等不稱職，故至尊憂勞。 稱，尺證翻。 上旣數聞譖毀，疑朝臣悉知之， 數，所角翻。 故於衆中發問，冀聞太子之過。弘對旣失旨，上因作色，謂東宮官屬曰：仁壽宮此去不遠，而令我每還京師，嚴備仗衞，如入敵國。我爲下利， 令，力丁翻。還，從宣翻，音旋，又如字。利，泄利也。爲，于僞翻。 不解衣臥。昨夜欲近廁， 廁，圊也。近，其靳翻。 故在後房恐有警急，還移就前殿，豈非爾輩欲壞我家國邪！ 壞，音怪。邪，音耶。 於是執太子左庶子唐令則等數人付所司訊鞠；命楊素陳東宮事狀以吿近臣。	1
薰玉蕤香解秽，挽银河水涤尘。虽非补造化笔，不似食烟火人。	0
忆昔千秋节，欢娱万国同。今来六亲远，此日一悲风。年少逢胡乱，时平似梦中。梨园几人在，应是涕无穷。	0
汴水奔流天子都，海涵百谷来群儒。黑笠白袍纷盈衢，清才落笔各有徒。人人怀矛戈戟殳，文阵未战磨以须。我方整旅备不虞，坐惊絷微党援孤。闻君烈烈真丈夫，外视宫室呈廉隅。于时委身愿投壶，亦既见止心则愉。联翩折趐同嗟吁，奈何西归不得俱。地远天高成异区，尺书相问药困痡。继之诗句非常模，字妙羲献堪仆奴。幽怀感深长郁纡，鱼目安可酬骊珠。古今穷达犹摴蒱，慎无致意荣且枯。六经且务评精粗，一朝良媒聘闾娵，神房山馆魁众姝。	0
飞流透嵌隙，喷洒如丝棼。含晕迎初旭，翻光破夕曛。馀波绕石去，碎响隔溪闻。却望琼沙际，逶迤见脉分。	0
丈室著不得文殊，众香国里薰教臭。无端诈病却成喑，只为从前多业口。	0
茅舍起疏烟。家在寒溪阿那边。修竹当篱梅当户，萧然。问是尧天是葛天。风雨入新年。惟恐春阴咽管弦。绿酒一樽歌一曲，人传。不属天仙属散仙。	0
玉历当千运，天潢第一源。本支尧百世，有道宋曾孙。接武前星曜，依光太极尊。年年会庆节，更庆茁兰孙。	0
是時，唯荆益所部尙完實，太尉益州刺史武陵王紀移吿征鎭，使世子圓照帥兵三萬受湘東王節度。 帥，讀曰率。 圓照軍至巴水， 巴郡巴縣有巴水，水折三迴如巴字。巴郡，唐爲渝州。考異曰：南史云：六月辛酉，紀遣圓照東下。按六月，己卯朔，無辛酉。典略在五月，或者五月辛酉歟？ 繹授以信州刺史，令屯白帝， 梁置信州於白帝，唐改�州。 未許東下。	1
寒蝉初停号，客燕催将归。吾亦客一世，去此复焉依。敛衽听物变，著书明化机。深参漆园吏，渠语甚精微。	0
湖海真成万里游，寒风吹破黑貂裘。归来卧占楼千尺，梦落沧波明月舟。	0
福地何萧爽，真祠自杳冥。栋梁传曩昔，草木带仙灵。雾市朝仍合，云扉夜不扃。天风吹玉磬，应是诵黄庭。	0
汶水年来涨绿波，先生居此兴如何。门连别浦闲垂饵，宅枕平沙好种莎。治水共谁言鲧禹，著书空自继丘轲。可怜垂白无人问，却伴渔翁著钓蓑。	0
绿荫千重竹，清流一带溪。子真耕谷口，杨震讲关西。手摘星辰近，名登泰华齐。古来公相业，谁不起锄犁。	0
翰林學士單父王著。 頁九六○二	1
调朱弄粉总无心，瘦觉宽馀缠臂金。别后大拚憔悴损，思情未抵此情深。	0
夏，六月，赦天下。	1
西望扬州何处，云中双塔巑岏。山外云涛断日，夕阳应近长安。	0
个侬居处近诛茅，枳棘篱兼用荻梢。尽日风扉从自掩，无人筒钓是谁抛。城方四面墙阴直，江阔中心水脉坳。我亦好闲求老伴，莫嫌迁客且论交。	0
畏暑倦杯酌，修廊散步行。寺深藏古意，蝉老带秋声。去就诸缘薄，穷通一念轻。更寻水清处，为我濯尘缨。	0
朱绂仙郎白雪歌，和人虽少爱人多。明朝说与诗人道，水部如今不姓何。	0
十年朝露厌鸣珂，华发萧萧奈倦何。鸾翮九霄穿日月，龙骧万斛饱风波。古人不见吾犹梦，直道能行恨亦多。驷马锦衣儿辈事，只须持此答岷峨。	0
己卯，齊主至晉陽宮。 晉陽宮，齊獻武王所置。唐志：晉陽宮，在北都之西北，宮城周二千五百二十步。都城左汾右晉，潛丘在中，長四千三百二十一步，廣三千一百二十二步，周萬五千一百五十三步。汾東曰東城。 廣武王長弼與幷州刺史段韶不協，齊主將如晉陽，長弼言於帝曰：韶擁強兵在彼，恐不如人意， 言恐韶爲變。 豈可徑往投之！帝不聽。旣至，以長弼語吿之，曰：如君忠誠，人猶有讒，況其餘乎！長弼，永樂之弟也。 高永樂不內高昂，使之喪元，長弼又讒段韶，高歡父子爲失刑矣。 乙酉，以特進元韶爲尙書左僕射，段韶爲右僕射。	1
耿弇從容言於帝， 從，千容翻。 自請北收上谷兵未發者，定彭寵於漁陽，取張豐於涿郡，還收富平獲索，東攻張步，以平齊地。帝壯其意，許之。	1
建节东行是旧游，欢声喜气满吴州。郡人重得黄丞相，童子争迎郭细侯。诏下初辞温室树，梦中先到景阳楼。自怜不识平津阁，遥望旌旗汝水头。	0
君欲归休未得休，再持符节定西侯。深严殿籍恩图旧，蔽芾棠歌野续讴。洛浦神仙观送客，崤陵风雨避传驺。高怀莫作衰年调，公府重来尚黑头。	0
鍊句炉槌岂可无，句成未必尽缘渠。老夫不是寻诗句，诗句自来寻老夫。	0
无子虽可悲，有子未为喜。断以释子言，莫非假合耳。杜陵咏为麟，瑞物能有几。昌黎谓之枭，恶德乃类是。无之恐无后，有之亦为累。苟非弗克肖，曷若听其逝。颜路之亡回，宣尼之丧鲤。此皆长而贤，痛甚于幼死。夷甫虽尝云，情钟在我辈。过哀亦奚为，安有复生理。子夏空失明，季札号知礼。吾友方盛年，何忧乏良嗣。	0
二月，辛亥朔，日有食之。	1
司僕少卿來俊臣 光宅改太僕爲司僕。 倚勢貪淫，士民妻妾有美者，百方取之；或使人羅吿其罪，矯稱敕以取其妻，前後羅織誅人，不可勝計。 勝，音升。 自宰相以下，籍其姓名而取之。 考異曰：朝野僉載云：俊臣嘗以三月三日萃其黨於龍門，豎石題朝士姓名以卜之，令投石遙擊，倒者則先令告。至暮，投李昭德不中。今不取。 自言才比石勒。監察御史李昭德素惡俊臣， 惡，烏路翻。 又嘗庭辱秋官侍   郞皇甫丈 章：十二行本丈作文；乙十一行本同；孔本同；退齋校同。 備，二人共誣昭德謀反，下獄。 下，遐嫁翻；下不下乃下同。	1
芳草铺香晚岸晴，岸头含醉去来行。僧归岳外残钟寺，日下江边调角城。入浙孤帆知楚信，过淮疏雨带潮声。如今未免风尘役，宁敢匆匆便濯缨。	0
删后无诗亦可忧，人言赋者古诗流。欲闻正始今安在，须向先秦以上求。玄酒大羹存至味，子虚亡是谩相酬。万人丛里谁人晓，独有夫君暗点头。	0
匠执斤兮道周，称百寻以弗用兮谷之幽。屈轮囷以为杯兮，孰谓贤于杞柳。揉吾性以矫真兮，宁全天以为寿。乐吾乐兮，乐不汝违。乐不汝违兮，盍归乎来哉。犀何尤兮以角累，象何咎兮齿为灾。童牛夭兮，职骍刚而茧栗。龟告犹以灼兆兮，宁泥中以曳尾。珠缀旒兮，悔夜光不祥。玉为圭瑞兮，痛山辉之为殃。乐吾乐兮，乐不汝违。乐不汝违兮，盍归乎来哉。兰九畹兮芬芗，芝三秀兮焜煌。山嵷嵷兮呈姿，川溶溶兮摇光。风駃駃兮历楯，云缤缤兮度梁。药为衣兮薜为裳，椒为醴兮桂为浆。乐吾乐兮，乐不汝违。乐不汝违兮，盍归乎来哉。	0
燕冠軍將軍宜都王鳳 冠，古玩翻。 每戰奮不顧身，前後大小二百五十七戰，未嘗無功。垂戒之曰：今大業甫濟，汝當先自愛！使爲車騎將軍德之副以抑其銳。 以德持重也。	1
一片他山石，巉巉映小池。绿窠攒剥藓，尖硕坐鸬鹚。水底看常倒，花边势欲欹。君心能不转，卿月岂相离。	0
虚名强逐臭，小智矜藏钩。蛮触蜗两角，古今貉一丘。念昔齿方壮，抱愁山之幽。誓从东南尉，策勋西北陬。人事乃大谬，天命不少谋。云梯乏仙骨，车辙半神州。廉颇故思赵，韦孟欲徙邹。锦水清堪濯，草堂靓可休。傥有一区宅，不愿万户侯。尚及公挂冠，共饱黄鸡秋。	0
丁亥，封劉禪爲安樂公， 晉志：安樂，屬燕國。樂，音洛；下間樂同。 子孫及羣臣封侯者五十餘   人。晉王與禪宴，爲之作故蜀技， 蜀技，蜀樂也，如巴渝舞之類也。爲，于僞翻；下同。技，與伎同，渠綺翻。 旁人皆爲之感愴，而禪喜笑自若。王謂賈充曰：人之無情，乃至於此；雖使諸葛亮在，不能輔之久全，況姜維邪！他日，王問禪曰：頗思蜀否？禪曰：此間樂，不思蜀也。郤正聞之，謂禪曰：若王後問，宜泣而答曰：先人墳墓，遠在岷蜀，乃心西悲，無日不思。 西悲，用詩東山語，此儒生之搜章摘句也。 因閉其目。會王復問， 復，扶又翻。 禪對如前，王曰：何乃似郤正語邪！禪驚視曰：誠如尊命。左右皆笑。	1
万事信苍苍，机心久已忘。无端来出守，不是厌为郎。雨滴芭蕉赤，霜催橘子黄。逢君开口笑，何处有他乡。	0
青天白日十分晴，轿上萧萧忽雨声。却是松梢霜水落，雨声那得此声清。	0
西接蓝田东武关，有唐名郡数商颜。二千石尽非吾道，一百年来负此山。重叠晓岚新雨后，参差春雪夕阳间。唯供迁客风骚兴，醉望吟看不暂闲。	0
傍人贺我过省，此老矍然失惊。不曾西山纳卷，如何南宫奏名。	0
朱甍碧瓦照孤城，杖屦翛然野色清。縠捲水风轻荡漾，珠翻荷雨自亏盈。胜游已觉非人境，妙语宁须味玉英。愿借金篦聊刮目，不容幻翳有纤萌。	0
翠崖千尺峙云高，楼殿翚飞压巨涛。槛外回峰自连著，祇因潭下有灵鳌。	0
休梳丛鬓洗红妆，头戴芙蓉出未央。弟子抄将歌遍叠，宫人分散舞衣裳。问师初得经中字，入静犹烧内里香。发愿蓬莱见王母，却归人世施仙方。	0
大隐住朝市，小隐入丘樊。丘樊太冷落，朝市太嚣諠。不如作中隐，隐在留司官。似出复似处，非忙亦非闲。不劳心与力，又免饥与寒。终岁无公事，随月有俸钱。君若好登临，城南有秋山。君若爱游荡，城东有春园。君若欲一醉，时出赴宾筵。洛中多君子，可以恣欢言。君若欲高卧，但自深掩关。亦无车马客，造次到门前。人生处一世，其道难两全。贱即苦冻馁，贵则多忧患。唯此中隐士，致身吉且安。穷通与丰约，正在四者间。	0
先生不折桂，谪去抱何冤。已葬离燕骨，难招入剑魂。旅坟低却草，稚子哭胜猿。冥寞如搜句，宜邀贺监论。	0
露槿东西照，风荷向背愁。	0
多谢天公佐好晴，只今载酒作郊行。飞花恋客閒中意，远笛吟春景外声。已把物情归幻相，且将足力趁浮生。南堂办得休休计，燕雀充庭亦贺成。	0
粉节储霜竞出篱，我来犹及笋生时。清风一榻君休问，明月半窗予自知。	0
容肇祖標點聶崇岐覆校	1
人众者胜天，天定亦胜人。邓通岂不富，郭解安得贫。惊飞贺厦燕，走散入幕宾。醉眠中山酒，梦结南柯姻。宠辱能几何，悲欢浩无垠。回视人间世，了无一事真。洒扫古玉局，香火通帝闉。我室思无邪，我堂德有邻。所至为乡里，事贤友其仁。之子富经术，蔚如井大春。蜿蟺楚南极，淑气生此民。唱高和自寡，非我谁当亲。譬彼嶰谷竹，剪裁待伶伦。俗学吁可鄙，纸缯配刍银。聊将调痴鬼，亦复争华新。愿子事笃实，浮言扫谵谆。穷通付造物，得丧理本均。期子如太仓，会当发陈陈。	0
寿客若为情，风流友曲生。殿秋安晚节，为隐被香名。曼衍南阳种，凄凉楚泽英。见山应自语，今古几渊明。	0
绕屋扶疏树，吾庐粗胜陶。去来梁燕语，旦夕女蝉号。蕙槁兰将败，萧锄艾亦薅。侵檐添绿竹，映日缱红桃。得友人皆面，哦诗语未高。饮泉荫松柏，直欲广风骚。	0
芰荷香外一声蝉。风撼琅玕惊昼眠。刻烛题诗花满笺。小神仙。对倚阑干月正圆。	0
渴饮茅柴不计杯，有时跌倒在苍苔。松风浩荡俄吹醒，安用龙巾拭吐哉。	0
漢丞相亮命李嚴以中都護署府事。 蜀置左右中三都護。署府事，署漢中留府事也。 嚴更名平。 更，   工衡翻。 亮帥諸軍入寇，圍祁山，以木牛運。 亮集曰：木牛者，方腹曲頭，一腳四足。頭入領中，舌著於腹，載多而行少，宜可大用，不可少使。特行者數十里，羣行者二十里也。曲者爲牛頭，雙者爲牛腳，橫者爲牛領，轉者爲牛足，覆者爲牛背，方者爲牛腹，垂者爲牛舌，曲者爲牛肋，刻者爲牛齒，立者爲牛角，細者爲牛鞅，攝者爲牛鞦䩜。牛仰雙轅，人行六尺，牛行四步，載一歲糧，日行二十里，而人不大勞。帥，讀曰率。 於是大司馬曹眞有疾，帝命司馬懿西屯長安，督將軍張郃費曜戴陵郭淮等以禦之。 郃，古合翻，又曷閣翻。費，父沸翻。	1
身情长在暗相随，生魄随君君岂知。被头不煖空沾泪，钗股欲分犹半疑。朗月清风难惬意，词人绝色多伤离。何如饮酒连千醉，席地幕天无所知。	0
湘潭春水满，岸远草青青。有客钓烟月，无人论醉醒。门前蛟蜃气，蓑上蕙兰馨。曾受蒙庄子，逍遥一卷经。	0
接战春来苦，孤城日渐危。合围侔月晕，分守若鱼丽。屡厌黄尘起，时将白羽挥。裹疮犹出阵，饮血更登陴。忠信应难敌，坚贞谅不移。无人报天子，心计欲何施。	0
寂灭本非断，文字安可离。曲堂何为设，高士方在斯。圣默寄言宣，分别乃无知。趣中即空假，名相与谁期。愿言绝闻得，忘意聊思惟。	0
门外喧呼惊失马，天边未暇问牵牛。报恩不作雀衔玉，快意遂为鹰脱韝。他日盖帷吾已许，暮年绳勒汝应羞。故知多忆横门道，定厌青丝久络头。	0
舞袖何年络臂韝，蛛丝网断玉搔头。羊车一去空馀竹，纨扇相看不到秋。	0
魏尙書元烈謀殺宇文泰，事泄，泰殺之。 宇文泰於此獨不書其官，因舊史成文也。	1
上請白敏中曰：朕昔從憲宗之喪，道遇風雨，百官六宮四散避去，惟山陵使長而多髯， 髯，如占翻。 攀靈駕不去，誰也？對曰：令狐楚。上曰：有子乎？對曰：長子緖今爲隨州刺史。上曰：堪爲相乎？對曰：緖少病風痹。 少，詩照翻。痹，必至翻，脚冷濕病也。 次子綯，前湖州刺史，有才器。上卽擢爲考功郞中知制誥。綯入謝，上問以元和故事，綯條對甚悉， 綯，徒刀翻。悉，詳也。 上悅，遂有大用之意。 爲令狐綯柄用張本。	1
风日萧萧林翠开，支筇古寺独徘徊。山中不怪无人识，十五年前一度来。	0
千骑亟游赏，宾盖纷相随。不知是日欢，何如清夜时。	0
东风吹断雨如绳，一夜仍开曲沼冰。便试元宵强半月，孰知天意欲催灯。	0
山人旧隐南山南，家具惟存赋诗笔。瓮浮清酝夜□云，菊泛寒香秋满室。模放已逼东篱真，经营况似南村宅。懒从乾藓洒窗户，豪厌湿云黏几席。铜鞭敲□秋韵铿，蕙帐围寒晓光寂。张公十策未风云，周家六典姑泉石。此与渊明亦何似，似处难将语凡客。世间尘土涴人衣，明日云深惆怅极。	0
神林兴尽谋早归，草间露裛行径微。忽思灵山去不远，马首欲东还向西。垂鞭纵辔寻山足，洛水逶迤过数曲。渐闻林下飞泉鸣，未到已觉神骨清。入门拂去衣上土，先爱娑罗阴满庭。庭下双渠走清澈，罗縠成纹日光彻。寒声淅沥入肝髓，乱影彯萧动毛发。寺僧引我观泉源，堂东周回百步宽。碧颇梨色湛无底，想象必有虬龙蟠。泉南高山名凤翅，宛转抱泉张远势。岸旁脩竹踰万竿，飒飒长含风雨气。寺门下望情豁然，桑柘纷披满一川。嵩高女几列左右，王屋太行来掌前。昔为孔氏悬泉庄，岩洞犹存荆棘荒。到今其下多怪石，熊蹲豹攫争轩昂。嗟予归来苦不早，汨没朝市行欲老。扪萝蹑屣须数游，筋力支离难自保。	0
二月，丙辰，突厥骨篤祿等寇昌平， 昌平，後漢縣，屬廣陽國，隋屬涿郡，唐屬幽州。 命左鷹揚大將軍黑齒常之帥諸軍討之。 帥，讀曰率。	1
粉袍切勿笑冬烘，且踏烧残鼠尾踪。总是炎蒸同造榜，不妨衣钵继登庸。云移白帝鹏霄近，月入清秋桂子浓。愿得词锋倚天剑，借君雷雨化蛟龙。	0
此客清狂似季真，意行湖曲眺青春。橹声往往来来好，山色朝朝暮暮新。	0
落日照楼船。稳过澄江一片天。珍重使君留客意，依然。风月从今别一川。离绪悄危弦。永夜清霜透幕毡。明日回头江树远，怀贤。目断晴空雁字连。	0
楚天未白转星河，楼角先吹出塞歌。长愧侵床五更月，殷勤无计谢姮娥。	0
吁嗟方请雨，润溽果如占。黍稷固有望，来麰亦未嫌。声繁清倦枕，气冷入疏帘。蔓喜龙头举，泉惊虎爪添。田畴诚最急，花药不妨兼。诗伯才盈斛，聊应费笔尖。	0
老于世事尽忘机，古庙寒灰阅四时。禀赋旧为天地贵，遮阑那许鬼神窥。无弦绿绮陶彭泽，露地白牛僧大沩。只此瞿昙安乐行，从何处觅是和非。	0
满眼虽多客，开眉复向谁。少年非我伴，秋夜与君期。落魄俱耽酒，殷勤共爱诗。相怜别有意，彼此老无儿。	0
有客经巫峡，停桡向水湄。楚王曾此梦瑶姬，一梦杳无期。尘暗珠帘卷，香销翠幄垂。西风回首不胜悲，暮雨洒空祠。	0
初，帝問賈詡曰：吾欲伐不從命以一天下，吳蜀何先？對曰：攻取者先兵權，建本者尙德化。陛下應期受禪，撫臨率土，若綏之以文德而俟其變，則平之不難矣。吳蜀雖蕞爾小國，依山阻水。劉備有雄才，諸葛亮善治國； 蕞，徂外翻。治，直之翻。 孫權識虛實，陸   議見兵勢； 陸議，卽陸遜。遜傳云：遜本名議。 據險守要，汎舟江湖，皆難卒謀也。 據險守要謂蜀，汎舟江湖謂吳。卒，讀曰猝。 用兵之道，先勝後戰，量敵論將， 量，音良。將，卽亮翻。 故舉無遺策。臣竊料羣臣無備權對，雖以天威臨之，未見萬全之勢也。昔舜舞干戚而有苗服， 舜誕敷文德，舞干羽于兩階，七旬有苗格。 臣以爲當今宜先文後武。帝不納，軍竟無功。	1
诜诜古之士，出必见礼乐。群游与群饮，仁义待扬搉。心疲歌舞荒，耳聒米盐浊。所以后世贤，绝俗乃为学。	0
太后怨趙堯爲趙隱王謀，乃抵堯罪。 堯爲趙王謀，事見上卷高祖十年。趙王如意，諡隱。諡法：隱拂不成曰隱；不顯尸國曰隱；見美堅長曰隱。爲，于僞翻。	1
春，正月，曹操攻南皮，袁譚出戰，士卒多死。操欲緩之，議郞曹純曰：今縣師深入， 純，仁之弟也。縣，讀曰懸。 難以持久，若進不能克，退必喪威。 喪，息浪翻。 乃自執桴鼓以率攻者，   桴，音膚。 遂克之。譚出走，追斬之。	1
萧萧疏雨点孤蓬，舟子招呼语顺风。小麦青青春恰半，一犁江上看田翁。	0
高人今居笔架山，苍烟冥濛常风寒。西壁千岩青未了，万顷岚光薄清晓。晓来轩窗敞且明，风棂月牖一壶冰。鸡声未断钟声起，起饮沆瀣朝紫清。人间红尘刺人眼，世上蜗蝇徒尔乱。岂复知此爽气佳，已被高人俱占断。	0
一泉流白玉，万里走黄金。人事有因革，宝源无古今。	0
一笑登临晚，江流接太虚。自惭云出岫，争讶雨随车。慷慨十围柳，周回千里鱼。故园堤好在，夜梦绕吾庐。	0
董卓之入也，步騎不過三千，自嫌兵少，恐不爲遠近所服，率四五日輒夜潛出軍近營，明旦，乃大陳旌鼓而還，以爲西兵復至， 復，扶又翻。 雒中無知者。俄而進及弟苗部曲皆歸於卓，卓又陰使丁原部曲司馬五原呂布殺原而幷其衆，卓兵於是大盛。乃諷朝廷，以久雨，策免司空劉弘而代之。	1
二年甲午前八七	1
四十载居尊，勤劳涤化源。精禋敦舜孝，至治布尧言。武尚包戈节，刑宽解网恩。遗弓初奉讳，雨泪遍乾坤。	0
高天之有文，星辰艳穷碧。厚地之有文，草木秀野色。草木既无辞，星辰亦难测。岂侔人之文，五经为艺极。五经主者何，岂非至圣力。三才久虚位，待我先师宅。秘亦穷经者，自谓入阃阈。天地无逃数，世人犹自惑。代移文不移，宜在弟子职。薰香达诚悃，滴酒沥胸臆。瞿然见威容，长林耸坟侧。	0
或吿地官尙書武思文初與徐敬業通謀；甲子，流思文於嶺南，復姓徐氏。 思文改姓見上卷光宅元年。	1
主眷方隆便乞身，共钦勇退解枢钧。湖山胜槩神仙宅，文武崇勋社稷臣。未许赤松陪杖屦，却须黄阁再经纶。苍生指日为霖雨，仄耳宣麻宠数新。	0
葛衣沾汗功虽健，纸扇摇风力甚卑。苦热恨无行脚处，微凉喜到立秋时。竹轩静看蜘蛛挂，莎径闲听蟋蟀移。天外有山归即是，岂同游子暮何之。	0
三十不官亦不娶，时人焉识道高下。房中唯有老氏经，枥上空馀少游马。往来嵩华与函秦，放歌一曲前山春。西林独鹤引闲步，南涧飞泉清角巾。前年上书不得意，归卧东窗兀然醉。诸兄相继掌青史，第五之名齐骠骑。烹葵摘果告我行，落日夏云纵复横。闻道谢安掩口笑，知君不免为苍生。	0
良玉表贞度，丽藻颇为工。名列金闺籍，心与素士同。日晏下朝来，车马自生风。清宵有佳兴，皓月直南宫。矫翮方上征，顾我邈忡忡。岂不愿攀举，执事府庭中。智乖时亦蹇，才大命有通。还当以道推，解组守蒿蓬。	0
初，張賓好讀書， 好，呼到翻。 闊達有大志，常自比張子房。及石勒徇山東，賓謂所親曰：吾歷觀諸將，無如此胡將軍者， 勒，本胡也，故謂之胡將軍。 可與共成大業！乃提劍詣軍門，大呼請見，勒亦未之奇也。賓數以策干勒， 呼，火故翻。數，所角翻。 已而皆如所言；勒由是奇之，署爲軍功曹，動靜咨之。	1
同羅曳落河居五分之一。 頁六九六三	1
晚景凄凉事事休，与波上下任沉浮。花辰岁岁惟添老，榆火春春不改愁。几曲画屏新绿暗，一川流玉落红稠。出门有碍家无累，水北山南负胜游。	0
小亭閒眠微醉消，山榴海柏枝相交。水文簟上琥珀枕，傍有堕钗双翠翘。	0
浊世九黄河，太虚一明镜。混混皆随流，炯炯谁独醒。崛起孤峰高，尽把众山领。根基既超然，培植功且更。	0
巴子城头青草暮，巴山重叠相逢处。燕子占巢花脱树。杯且举，瞿塘水阔舟难渡。天外吴门青雪路，君家正在吴门住。赠我柳枝情几许。春满缕，为君将入江南去。	0
不惜柔条折赠君，与君分占万家春。祇愁五柳门前景，不称三槐堂里人。	0
弱水应无地，阳关已近天。今君渡沙碛，累月断人烟。好武宁论命，封侯不计年。马寒防失道，雪没锦鞍鞯。	0
僦楼如斗大，不与懒相便。杯酒常妨饭，瓶花亦费钱。狂踪依客燕，短梦怯啼鹃。欲去老丘壑，无谋可买田。	0
南匈奴屠特若尸逐就單于死，子呼徵立。	1
上旣下緡錢令而尊卜式， 事見上卷四年。 百姓終莫分財佐縣官，於是楊可吿緡錢縱矣。 縱，放也，肆也。 義縱以爲此亂民，部吏捕其爲可使者。天子以縱爲廢格沮事， 孟康曰：武帝使楊可主告緡，沒入其財物，縱捕其爲可使者，此爲廢格詔書，沮已成之事也。格，音閣。沮，才汝翻，壞也。考異曰：漢書武   紀：元鼎三年十一月，令民告緡，據義縱傳則在今冬。 棄縱市。	1
是歲，徵同州刺史蔡王智積入朝。 隋志：馮翊郡，後魏置華州，西魏改曰同州。朝，直遙翻。 智積，帝之弟子也， 智積，帝弟整之子。 性脩謹，門無私謁，自奉簡素，帝甚憐之。智積有五男，止敎讀論語， 章：甲十一行本語下有孝經二字；乙十一行本同；孔本同；張校同；退齋校同。 不令交通賓客。或問其故，智積曰：卿非知我者！其意蓋恐諸子有才能以致禍也。	1
落尽桃花水满湖，西山西塞长新蒲。斜风细雨今如许，青笠绿蓑谁又无。圣主龙飞邦有道，醉仙睡到日高梧。何时尧舜无巢许，我也人乎粘壁枯。	0
上阳花木不曾秋，洛水穿宫处处流。画阁红楼宫女笑，玉箫金管路人愁。幔城入涧橙花发，玉辇登山桂叶稠。曾读列仙王母传，九天未胜此中游。	0
似闻疏雨打篷声，枕上悠扬梦半醒。明日觉来浑不记，隔船相语过前汀。	0
儿孙思故国，诗酒送穷年。禄近禾三百，人惭员半千。壮心非曩昔，尊足幸轻便。投晓椒觞尽，春风共醉颠。	0
大师神杰貌，五岳森禅房。坚持日月珠，豁见沧江长。随病拔诸苦，致身如法王。阶庭药草遍，饭食天花香。树色向高阁，昼阴横半墙。每闻第一义，心净琉璃光。	0
发脱纷纷不待爬，天将丑怪变妍华。论为城旦宁非怒，度作沙弥亦自佳。稚子笑翁簪柏叶，侍人讳老匣菱花。霜寒尤要泥丸暖，惭愧乌巾著意遮。	0
香来著吾怀，先想纤纤手。果遇赠香人，经年何恨久。	0
夏，四月，癸巳，安祿山奏擊奚破之，虜其王李日越。	1
毅夜投牛牧佛寺。 牛牧寺在江陵城北二十里。 初，桓蔚之敗也， 事見一百一十四卷元年。蔚，紆勿翻。 走投牛牧寺僧昌，昌保藏之，毅殺昌。至是，寺僧拒之曰：昔亡師容桓蔚，爲劉衞軍所殺，今實不敢容異人。毅歎曰：爲法自弊，一至於此！ 史記商君得罪於秦，亡至關下，欲舍。客舍人不知其是商君也，曰：商君之法，舍人無驗者坐之。商君歎曰：嗟乎！爲法自敝，一至此哉！ 遂縊而死。明日，居人以吿，乃斬首於市，幷子姪皆伏誅。毅兄模奔襄陽，魯宗之斬送之。	1
逐出堪羞子溥，归来可重渊明。试问七松处士，何如五柳先生。	0
上在道，民有獻瓜果者，上欲以散試官授之， 散官，卽文散階武散階也。試官事始見二百五卷武后長壽元年。 訪於陸贄，贄上奏，以爲：爵位恆宜愼惜，不可輕用。 恆，戶登翻。 起端雖微，流弊必大。獻瓜果者，止可賜以錢帛，不當酬以官。上曰：試官虛名，無損於事。贄又上奏，其略曰：自兵興以來，財賦不足以供賜，而職官之賞興焉；靑朱雜沓於胥徒， 周禮六官之屬，   大夫士之下有府史胥徒。鄭氏註曰：胥徒，民之給傜役者，若今衞士矣。胥，讀如諝，謂其有才智爲什長。胥，私呂翻，又思餘翻。 金紫普施於輿皁。 左傳芈無宇曰：人有十等，王臣公，公臣大夫，大夫臣士，士臣皁，皁臣輿，輿臣隸，隸臣僚，僚臣僕，僕臣臺。 當今所病，方在爵輕，設法貴之，猶恐不重，若又自棄，將何勸人！夫誘人之方，惟名與利，名近虛而於敎爲重，利近實而於德爲輕。 近，其靳翻。 專實利而不濟之以虛，則耗匱而物力不給；專虛名而不副之以實，則誕謾而人情不趨。 誕謾，虛言也。趨，七喩翻，又音如字。 故國家命秩之制，有職事官，有散官，有勳官，有爵號，然掌務而授俸者，唯繫職事之一官也，此所謂施實利而寓虛名者也。其勳散爵號三者所繫，大抵止於服色資蔭而已， 服色，謂紫緋淺緋深綠淺綠深靑淺靑及黃，其色各以品爲差。資廕，謂隨資品得廕其子若孫及曾孫也。 此所謂假虛名而佐實利者也。今之員外試官，頗同勳散爵號，雖則授無費祿，受不占員， 占，之贍翻。 然而突銛鋒排患難者則以是賞之， 銛，息廉翻，利也。難，乃旦翻。 竭筋力展勞效者又以是酬之。若獻瓜果者亦授試官，則彼必相謂曰，吾以忘軀命而獲官，此以進瓜果而獲官，是乃國家以吾之軀命同於瓜果矣。視人如草木，誰復爲用哉！ 復，扶又翻。 今陛下旣未有實利以敦勸，又不重虛名而濫施，人無藉焉。則後之立功者，將曷用爲賞哉！	1
東魏齊王洋之爲開府也， 洋爲開府，見一百五十七卷武帝大同元年。 勃海高德政爲管記， 管記，卽記室參軍之職。 由是親昵，言無不盡。 昵，尼質翻。 金紫光祿大夫丹楊徐之才北平太守廣宗宋景業， 漢晉以來中山有北平縣，後魏孝昌中，分置北平郡，屬定州。廣宗縣，漢屬鉅鹿郡，後屬安平國，後魏太和二十一年，分置廣宗郡；時屬司州。 皆善圖讖， 讖，楚譖翻。 以爲太歲在午，當有革命，因德政以白洋，勸之受禪。洋以吿婁太妃，太妃曰：汝父如龍，兄如虎，猶以天位不可妄據，終身北面，汝獨何人，欲行舜禹之事乎！洋以吿之才，之才曰：正爲不及父兄， 爲，于僞翻。 故宜早升尊位耳。洋鑄像卜之而成，乃使開府儀同三司段韶問肆州刺史斛律金，金來見洋，固言不可，以宋景業首陳符命，請殺之。洋與諸貴議於太妃前，太妃曰：吾兒懦直，必無此心，高德政樂禍，敎之耳。 樂，音洛。 洋以人心不壹，遣高德政如鄴察公卿之意，未還；洋擁兵而東，至平都城， 九域志：遼州遼山縣有平城鎭。宋白曰：遼州平城縣本漢湼縣地，晉置武鄕縣，此地屬焉。隋開皇十六年，於趙簡子所立平都故城置平城縣。 召諸勳貴議之，莫敢對。長史杜弼曰：關西，國之勍敵， 謂宇文氏也。勍，渠京翻。 若受魏禪，恐彼挾天子，自稱義兵而東向， 此天子，謂西魏主。 王何以待之！徐之才曰：弼無以應。高德政至鄴，諷公卿，莫有應者。司馬子如逆洋於遼陽， 遼陽縣自漢末以來   屬樂平郡，隋開皇十一年，改曰遼山縣，我朝爲遼州治所。 固言未可。洋欲還，倉丞李集曰： 北齊之制，太倉及水次諸倉皆有令丞。北齊紀作尙食丞李集。 王來爲何事，而今欲還？ 爲，于僞翻。 洋僞使於東門殺之，而別令賜綃十匹，遂還晉陽。自是居常不悅。徐之才宋景業等日陳陰陽雜占，云宜早受命。高德政亦敦勸不已。洋使術士李密卜之，遇大橫，曰：漢文之卦也。 大橫見十三卷漢高后八年。 又使宋景業筮之，遇乾之鼎， 乾之初九九五二爻，動變而之鼎。 曰：乾，君也。鼎，五月卦也。宜以仲夏受禪。或曰：五月不可入官，犯之，終於其位。 陰陽家之說，上官忌正月五月九月。 景業曰：王爲天子，無復下期， 復，扶又翻。 豈得不終於其位乎！洋大悅，乃發晉陽。	1
修行极则到心安，静处忙中只一般。谈笑打开新铺席，此身元不离蒲团。	0
君家日下有高名，骥子双驰嗣世灵。沧海赋毫多洒白，南山书简偏蒸青。县歌酒釂催鸣鹿，学舍綀寒乱散萤。昆玉林枝期帝问，差肩唱第迩尧蓂。	0
知君欲上武陵溪，水自东流人自西。到日桃花应已谢，想君应不为花迷。	0
茅竹无钱结翠霞，归来栖止梵王家。夜窗听雨翻书叶，晓研凌霜注井花。已隔朱楼安管钥，独寻碧涧问津涯。芦帘纸帐门如水，兀坐蒲团事不赊。	0
峨豸居乌府，时方豹守关。吾惟操白简，渠谩倚冰山。六馆为增气，群憸觉汗颜。左迁无愠色，青史自斑斑。	0
食粟淡有味，饮泉甘且清。粟白来天市，泉美汲官城。斜晖转西窗，饥肠蚯蚓鸣。暂时箪瓢趣，无计丘壑情。华堂发八珍，甘鲜杂咸腥。挟取既不专，弃馀饲苍蝇。何如简且易，月夜泛瑶琼。快汲不留咽，殊胜豆与粳。井冽有真甘，复不糁藜羹。	0
玉兔何年上月宫，夜间捣药特无踪。神丹不老姮娥鬓，乞取刀圭驻玉容。	0
浓淡烟村碧，浅深霜叶红。蓬窗今夜客，芦岸晚来风。	0
宸游方扈从，移疾废枢机。步辇亲临问，肩舁遽告归。忽闻号左毂，旋见泣中闱。城郢遗言切，忠魂定有依。	0
买断江天不用赊，弦琴觞咏乐无涯。年深屡见巢添鹤，春到还知未放花。时有诗情窥洛社，断无书尺到京华。面前杨柳风来处，豪岸依然属富家。	0
齊以太師斛律金爲右丞相，前大將軍可朱渾道元爲太傅， 可朱渾道元前爲車騎大將軍。後齊置   太師太傅太保，是爲三師，擬古上公，非勳德崇者不居。次有大司馬大將軍，是爲二大，並典司武事。次置太尉司徒司空，是爲三公。皆第一品。其驃騎車騎二將軍加大者，在開國郡公下。開國郡公，從一品。 開府儀同三司賀拔仁爲太保，尙書令常山王演爲司空，錄尙書事長廣王湛爲尙書令，右僕射楊愔爲左僕射，仍加開府儀同三司。 愔，於今翻。 幷省尙書右僕射崔暹爲左僕射，上黨王渙錄尙書事。 自高歡居晉陽，幷州有行臺尙書令僕等官。及齊顯祖受魏禪，遂以幷州行臺爲幷省，位任亞於鄴省。	1
金笳悲故曲，玉座积深尘。言是邯郸伎，不见邺城人。青苔竟埋骨，红粉自伤神。唯有漳河柳，还向旧营春。	0
山童貌顽名乞乞，放火烧畬采崖蜜。担头何物带山香，一箩白蕈一箩栗。	0
步冲晴雪过前滩，鹤迹云踪孰可攀。也似来时无一物，却疑归去是三山。	0
风捲云归雨忽晴，月轮安稳上青冥。怪来枕底流泉急，去去短桅初不停。	0
莫辞东路远，此别岂闲行。职处中军要，官兼上佐荣。野亭枫叶暗，秋水藕花明。拜省期将近，孤舟促去程。	0
蜡烛花中月满窗。楚梅初试寿阳妆。麒麟为脯玉为浆。花影烛光相动荡，抱持春色入金觞。鸭炉从冷醉魂香。	0
逐胜不怯寒，秋山闲独登。依稀小径通，深处逢来僧。侧石拥寒溜，欹松悬古藤。明书问知友，兴咏将谁能。	0
夏，五月，丙戌，懷舜免死，流嶺南。	1
夏，四月，丙申朔，劉知俊移軍攻延州，李延實嬰城自守；知俊遣白水鎭使劉儒分兵圍坊州。 後魏太和二年，分澄城置白水郡及縣，隋廢郡，以縣屬馮翊，唐屬同州。九域志：在州西北一百二十里。	1
王崇武標點容肇祖聶崇岐覆校	1
蒌蒿登盘朝饭美，河鲀入市晚羹香。应无白傅思春草，却有东坡赋海棠。	0
太子還長安。	1
东南数十州，今惟本根地。因仍军国须，支吾亦良费。簿书高没人，大率非古意。先生海邦来，历历眼中事。诚心对天日，正色俯民吏。那无一夜惊，感叹不能寐。九重忧民深，时节苦未易。源流傥可言，请拜仁人赐。	0
詔徵謝朏爲左光祿大夫開府儀同三司， 朏，敷尾翻。 何胤爲右光祿大夫，何點爲侍中：胤點終不就。	1
传呼法部按霓裳，新得承恩别作行。应是贵妃楼上看，内人舁下綵罗箱。	0
湖州刺史高澧性凶忍，嘗召州吏議曰：吾欲盡殺百姓，可乎？吏曰：如此，租賦何從出？當擇可殺者殺之耳。時澧糾民爲兵，有言其咨怨者，澧悉集民兵于開元寺， 開元寺今諸州間亦有之，蓋唐開元中所置也。 紿云犒享，入則殺之；死者踰半，在外者覺之，縱火作亂。澧閉城大索， 索，山客翻。 凡殺三千人。吳越王鏐欲誅之，戊辰，澧以州叛附于淮南， 高澧父子以一州之地，介居錢楊之間，率兩附以自存，爲日久矣，今專附淮南，錢氏之兵至矣。 舉兵焚義和臨平鎭， 九域志：杭州仁和縣有臨平鎭。按仁和縣本錢塘縣，宋朝太平興國初改錢塘縣曰仁和。蓋亦先有義和地名，又避太宗藩邸舊名，遂改曰仁和也。 鏐命指揮使錢鏢討之。	1
湖边乔木幽人宅，楼外长江帝子洲。	0
谒入不得去，兀坐如枯株。岂惟主忘客，今我亦忘吾。同僚不解事，愠色见髯须。虽无性命忧，且复忍须臾。	0
赤眉餘衆東向宜陽。甲辰，帝親勒六軍，嚴陳以待之。 陳，讀曰陣。 赤眉忽遇大軍，驚震不知所謂，乃遣劉恭乞降曰：盆子將百萬衆降陛下，何以待之？帝曰：待汝以不死耳！丙午，盆子及丞相徐宣以下三十餘人肉袒降，上所得傳國璽綬。 璽，斯氏翻。綬，音受。 積兵甲宜陽城西，與熊耳山齊。 賢曰：宜陽縣故城，韓國城也，在今洛州福昌縣東。水經註曰：洛水之北有熊耳山，雙巒競舉，狀同熊耳；在宜陽西。宋白曰：宜陽故城，在福昌縣東十三里。 赤眉衆尙十餘萬人，帝令縣廚皆賜食。 宜陽縣廚也。 明旦，大陳兵馬臨雒水， 帝改洛爲雒。 令盆子君臣列而觀之。帝謂樊崇等曰：得無悔降乎？朕今遣卿歸營，勒兵鳴鼓相攻，決其勝負，不欲強相服也。 強，其兩翻。 徐宣等叩頭曰：臣等出長安東都門，君臣計議，歸命聖德。百姓可與樂成，難與圖始， 樂，音洛。 故不吿衆耳。今日得降，猶去虎口歸慈母，誠歡誠喜，無所恨也！帝曰：卿所謂鐵中錚錚，傭中佼佼者也！ 賢曰：說文曰：錚錚，金也。鐵之錚，言微有剛利也。錚，初耕翻。佼，古巧翻。詩，佼人僚兮。今相傳胡巧翻。言佼佼者，凡庸之人稍爲勝也。 戊申，還自宜陽。帝令樊崇等各與妻子居雒陽，賜之田宅。其後樊崇逢安反，誅；楊音徐宣卒於鄕里。帝憐盆子，以爲趙王郞中； 趙王良，帝叔父也。以盆子爲其國郞中。 後病失明，賜滎陽均輸官地，使食其稅終身。 賢曰：均輸，官名，屬司農。桓寬鹽鐵論云：郡國諸侯各以其方物貢輸往來，物多苦惡，不償其費，故郡國置均輸官以相紹運，故曰均輸。   劉恭爲更始報仇，殺謝祿， 祿殺更始事見上卷元年。爲，于僞翻。 自繫獄；帝赦不誅。	1
李延壽論曰：凶人之濟其身，非世亂莫由焉。魯爽以亂世之情，而行之於平日， 平日，謂安平無事之日。 其取敗也宜哉！ 考異曰：此語本出沈約宋書吳喜黃回傳贊，而延壽取之。以約施用失所，故絀其名。	1
三百六十日云终，故乡还与异乡同。非唯律变情堪恨，抑亦才疏命未通。何处夜歌销腊酒，谁家高烛候春风。诗成始欲吟将看，早是去年牵课中。	0
開元二十二年甲戌七三四	1
宝玦谁家子，长闻侠骨香。堆金买骏骨，将送楚襄王。	0
洞门苍石流成乳，山下长溪冷欲冰。天寒二子苦求去，我欲居之尔不能。	0
照水依山祇自奇，晞风沐雨借光辉。冰肌不受红尘涴，赪颊从教酒晕肥。	0
正是破瓜年几，含情惯得人饶。桃李精神鹦鹉舌，可堪虚度良宵。却爱蓝罗裙子，羡他长束纤腰。	0
屑琼霏玉堆檐雪。雪檐堆玉霏琼屑。山远对眉攒。攒眉对远山。拆梅寒映月。月映寒梅拆。阑倚暂愁宽。宽愁暂倚阑。	0
己酉，王僧辯至姑孰，遣婺州刺史侯瑱 東陽郡，梁置婺州。瑱，他甸翻，又音鎭。 吳郡太守張彪吳興太守裴之橫築壘東關，以待齊師。	1
翠玉光中藤拄杖，绿云丛里竹提舆。幽寻是处堪盘泊，绝胜当年五马车。	0
片玉一尘轻，粒粟山丘重。唐虞贵民食，秪是勤播种。前圣后圣同，今人古人共。一岁如苦饥，金玉何所用。	0
星月相逢现此身，自然无迹又无尘。秋来若向金天会，便是青莲叶上人。	0
玉钩清晓上帘衣。香雾湿春枝。馀寒逗雨，罗裙无赖，重暖金猊。柳边谁寄东风缆，流水只年时。无人为记，天涯归思，梁燕空飞。	0
沈文秀崔道固爲土人所攻， 土人，謂靑冀二州之人。 遣使乞降於魏， 使，疏吏翻。降，戶江翻；下同。 且請兵自救。	1
碧簪千丈倚巴江，暮雨朝云总是常。山势插天宫殿少，不知何处是高堂。	0
三分香有七分清，月冷霜寒太瘦生。山泽之儒君识否，乐天姓氏谪仙名。	0
多恃聪明强是非，纵闻法要亦相违。若能不出长生宝，结作玄珠透紫微。	0
禁京城匄者，置病坊以廩之。 時病坊分置於諸寺，以悲田養病，本於釋教也。匄，古太翻。	1
春风满面喜津津，纵有嗔拳不忍嗔。尚恐傍观安注脚，笑他何事与何人。	0
陳暉軍至襄州，李洪逆戰，大敗，王求死。九月，丁酉，拔其城，斬叛兵千人，執李洪楊虔等送洛陽，斬之。	1
香饵缀金钩，日中悬者几。盈川是毒流，细大同时死。不唯空饲犬，便可将贻蚁。苟负竭泽心，其他尽如此。	0
炎绍诸贤虑未精，今追遗恨尚难平。区区王谢营南渡，草草江徐议北征。往日中丞甘结好，暮年都督始知兵。可怜白发宗留守，力请銮舆幸旧京。	0
钱塘山水有奇声，暂谪仙官领百城。女妓还闻名小小，使君谁许唤卿卿。鳌惊震海风雷起，蜃斗嘘天楼阁成。莫道骚人在三楚，文星今向斗牛明。	0
逢时独为贵，历代非无才。隗君亦何幸，遂起黄金台。	0
潇洒佳人淡淡妆。特地凌寒，秀出孤芳。雪为肌体练为裳。韵处天姿，不御铅黄。古样铜壶湿篆章。浅浸横斜，净几明窗。何妨三弄点苔苍。但有疏枝，依旧清香。	0
晚烟起处是孤村，漠漠郊原白道分。菰叶池塘疏雨过，豆花篱落夕阳曛。远山空阔围天在，邻杵丁东带雁闻。独自寻诗风满袖，不知身入白鸥群。	0
万乘华山下，千岩云汉中。灵居虽窅密，睿览忽玄同。日月临高掌，神仙仰大风。攒峰势岌岌，翊辇气雄雄。揆物知幽赞，铭勋表圣衷。会应陪玉检，来此告成功。	0
漠漠苍苍未五更，宿禽何处两三声。若非西涧回波触，即是南塘急雨惊。金屋独眠堪寄恨，商陵永诀更牵情。此时归梦随肠断，半壁残灯闪闪明。	0
河南 章：乙十六行本南作內；乙十一行本同；孔本同；張校同。 張成，善風角， 賢曰：風角，謂候四方四隅之風，以占吉凶也。 推占當赦，敎子殺人。司隸李膺督促收捕，旣而逢宥獲免；膺愈懷憤疾，竟按殺之。 考異曰：黨錮傳云膺爲河南尹，按膺此事非作尹時也。 成素以方伎交通宦官， 伎，渠綺翻。 帝亦頗訊其占； 訊，問也。 宦官敎成弟子牢脩上書，吿膺等養太學游士，交結諸郡生徒，更相驅馳，共爲部黨，誹訕朝廷， 更，工衡翻。說文曰：誹，謗也。蒼頡篇：誹，非也。 疑亂風俗。 考異曰：袁紀作牢順，今從范書。 於是天子震怒，班下郡國， 下，遐稼翻；下同。 逮捕黨人，布吿天下，使同忿疾。案經三府， 案，文案也，以考驗爲義。 太尉陳蕃卻之曰：今所按者，皆海內人譽，憂國忠公之臣，此等猶將十世宥也， 左傳：晉范宣子囚叔向。祁奚見宣子曰：謀而鮮過，惠訓不倦者，叔向有焉，猶將十世宥之，以勸能者。 豈有罪名不章而致收掠者乎！ 掠，音亮。 不肯平署。 賢曰：平署，猶連署也。 帝愈怒，遂下膺等於黃門北寺獄， 時宦官專權，置黃門北寺獄，自武帝以來，中都官詔獄所未有也。下，遐嫁翻。 其辭所連及，太僕潁川杜密御史中丞陳翔及陳寔范滂之徒二百餘人。或逃遁不獲，皆懸金購募，使者四出相望。陳寔曰：吾不就獄，衆無所恃。乃自往請囚。范滂至獄，獄吏謂曰：凡坐繫者，皆祭皋陶。滂曰：皋陶，古之直臣，知滂無罪，將理之於帝； 賢曰：帝，謂天也。陶，音遙。 如其有   罪，祭之何益！衆人由此亦止。陳蕃復上書極諫， 復，扶又翻。 帝諱其言切，託以蕃辟召非其人，策免之。 考異曰：袁紀，李膺下獄在九月。范書，蕃免在七月。蕃傳：上書極諫曰：膺等或禁錮閉隔，或死徙非所云云。按膺等赦出在明年六月。再下獄死徙在建寧二年十月。蕃旣以此年七月免，則蕃傳所云，疑非蕃書也。又袁紀無陳蕃免事。靈帝卽位，以太尉陳蕃爲太傅。按蕃免後有太尉周景。蓋袁紀誤也。	1
蜀山西南千万重，仙经最说青城峰。青城嵚岑倚空碧，远压峨嵋吞剑壁。锦屏云起易成霞，玉洞花明不知夕。星台二妙逐王师，阮瑀军书王粲诗。日落猿声连玉笛，晴来山翠傍旌旗。绿萝春月营门近，知君对酒遥相思。	0
南郡王中兵參軍張彪等 南郡王大連之鎭會�也，以張彪爲中兵參軍。 起兵於若邪山， 若邪山，在今越州東南四十里。 攻破浙東諸縣，有衆數萬。吳郡人陸令公等說太守南海王大臨往依之， 說，式芮翻。 大臨曰：彪若成功，不資我力；如其橈敗， 橈，奴敎翻。杜預曰：橈，曲也。勢屈爲橈。 以我自解， 言將歸罪於大臨以自解於侯景。 不可往也。	1
弱岁承蘋藻，慈和内政惇。辛勤立门户，寿考见曾孙。宠秩官封贵，徽音琬琰存。新阡卜何许，当可万家屯。	0
年年春色独怀羞，彊向东归懒举头。莫道还家便容易，人间多少事堪愁。	0
儿家七十二鸳鸯。珠佩锁瑶箱。期花等月，秦台吹玉，贾袖传香。十年白玉堂前见，直是剪柔肠。将愁去也，不成今世，终误王昌。	0
松公奋鬣如啸，终日清风飒然。佳处元非宫徵，谁能写入朱弦。	0
文行俱高妙，声名五十秋。君恩来草泽，子舍上瀛洲。有相身须尽，无谁泪不流。庭前云盖石，长伴影堂愁。	0
局促洿池几岁鱼，想应日日念江湖。如今放汝非无意，亦欲天公放老夫。	0
山色偏宜暮，桐声小作秋。人行溪侧畔，天在树梢头。学懒真成懒，知休却得休。遣愁愁不去，愁尽自无愁。	0
玉皇殿下一仙童，曾掌符书守蕊宫。因甚俗缘犹未断，于今幻质入尘笼。	0
万世衣裳脱介鳞，一祠宁足报恩深。长教天下江河顺，始慰胼胝手足心。	0
潜藩雄镇七闽头，亲睹贤侯利泽周。不借寇恂留颍尾，却教郭伋再并州。	0
約時爲大理少卿， 少，始照翻。 素凡有所爲，皆先籌於約而後行之。述請約，盛陳器玩，與之酣暢，因而共博，每陽不勝，所齎金寶盡輸之約。約所得旣多，稍以謝述，述因曰：此晉王之賜，令述與公爲歡樂耳。 此呂不韋之故智耳。 約大驚曰：何爲爾？述因通廣意，說之曰： 說，輸芮翻。 夫守正履道，固人臣之常致；反經合義，亦達者之令圖。 夫，音扶。令，力正翻。 自古賢人君子，莫不與時消息以避禍患。公之兄弟，功名蓋世，當塗用事有年矣，朝臣爲足下家所屈辱者，可勝數哉！ 朝，直遙翻。勝，音升。數，所具翻。 又，儲后以所欲不行，每切齒於執政；公雖自結於人主，而欲危公者固亦多矣！主上一旦棄羣臣，公亦何以取庇！今皇太子失愛於皇后，主上素有廢黜之心，此公所知也。今若請立晉王，在賢兄之口耳。誠能因此時建大功，王必永銘骨髓，斯則去累卵之危，成太山之安也。約然之，因以白素。素聞之，大喜，撫掌曰：吾之智思 思，相吏翻。 殊不及此，賴汝啓予。約知其計行，復謂素曰： 復，扶又翻。 今   皇后之言，上無不用，宜因機會早自結託，則長保榮祿，傳祚子孫。兄若遲疑，一旦有變，令太子用事，恐禍至無日矣！ 令，力丁翻。 素從之。	1
若认诸空犹是妄，莫言众有便非真。今朝试遣木居士，问取头陀庵里人。	0
惟圣格天，惟明飨日。帝郊肆类，王宫戒吉。圭奠春舒，钟歌晓溢。礼云克备，斯文有秩。	0
平日衰迟众所怜，偶逢亨运亦腾骞。七旬已过宜休矣，一出不归终溘然。幸免烦言全晚节，且无多病恼残年。直须更作投簪计，莫待将身到九泉。	0
朝家日日有迁除，休说人才愧国初。岩穴几多茅盖屋，安知不是孔明庐。	0
五月，辛丑，上以太廟兩室破漏，踰年不葺，罰將作監度支判官宗正卿俸； 將作監，掌土木工匠。度支，掌支調。宗正卿，掌太廟齋郞。宗廟不脩，故皆罰俸。俸，扶用翻。 亟命中使帥工徒，輟禁中營繕之材以葺之。 帥，讀曰率。 左補闕韋溫諫，以爲：國家置百官，各有所司，苟爲墮曠， 墮，讀曰隳。 宜黜其人，更擇能者代之。 更，工衡翻。 今曠官者止於罰俸，而憂軫所切卽委內臣，是以宗廟爲陛下所私而百官皆爲虛設也。上善其言，卽追止中使，命有司葺之。	1
露下晚蝉愁，诗人旧怨秋。沅湘莫留滞，宛洛好遨游。饮马逢黄菊，离家值白头。竟陵明月夜，为上庾公楼。	0
十一月，以董卓爲相國， 漢自蕭何爲相國後，不復除拜。 贊拜不名，入朝不趨，劍履上殿。	1
傅亮帥行臺百官奉法駕迎宜都王于江陵。 帥，讀曰率。 祠部尙書蔡廓 晉氏渡江，始有祠部尙書，常與右僕射通職，不常置，以右僕射攝之；若右僕射闕，則祠部尙書攝知右事。 至尋陽，遇疾不堪前；亮與之別。廓曰：營陽在吳，宜厚加供奉；一旦不幸，卿諸人有弑主之名，欲立於世，將可得邪！時亮已與羨之議害營陽王，乃馳信止之，不及。羨之大怒曰：與人共計議，如何旋背卽   賣惡於人邪！ 旋背，猶今人言轉背也；背，如字。 羨之等又遣使者殺前廬陵王義眞於新安。 考異曰：宋南史本紀，二月廢義眞徙新安之下，卽云執政使使者誅義眞于新安。宋義眞傳：六月癸未，羨之等遣使殺義眞於徙所。羨之傳亦云：廢帝後，殺義眞於新安，殺帝於吳縣。按長曆，六月庚寅朔，無癸未，蓋癸丑也。	1
秋雨织愁成段，暮云过眼生花。栖凤亭中寂寞，武夷旧有仙家。	0
平生臭味如君少。自是君难老。似侬憔悴更谁知。只道心情、不似少年时。春风也到江南路。小槛花深处。对人不是忆姚黄。实是旧时风味、老难忘。	0
朱轓新命汉诸侯，地扼荆湘占上游。醽渌水声侵古堞，祝融峰色入晴楼。昼垂三组乡枌过，春拥双旌岳寺游。番直星垣归缓步，谪仙通籍著瀛洲。	0
陌上雪销初，才得江梅信。剪彩盘金院落香，便觉烧灯近。乐事眼前多，春酒今年胜。好趁迎梅接柳时，满引金杯饮。	0
梁武憨痴达摩呆。个中消息岂容猜。九年面壁口慵开。双履却寻归路止，一花原不是君栽。这回枉了一遭来。	0
偃息朋三寿，生平定四知。乡人荣衣绣，光禄号能诗。未赴安车召，遽成埋玉悲。方珉纪遗爱，无诳冢中辞。	0
云散风流不自禁，天涯无路盍朋簪。空驰上国青泥信，谁和南山白石音。平日离愁宽带眼，讫春归思满琴心。终回一命翩翩驾，独过嵇山锻树阴。	0
□□□□□，□□□□池。却恐鱼之乐，庄生未必知。	0
神兮来下，享此苾芬。酌献雍雍，执事孔勤。神之还矣，忽乘飞云。遗我祺祥，物象忻忻。	0
二月，己巳朔，珪還屯楊城。沒根兄子醜提爲幷州監軍，聞其叔父降燕，懼誅，帥所部兵還國 張：國作縣。 作亂。 監，工銜翻。降，戶江翻。帥，讀曰率；下同。 珪欲北還，遣其國相涉延求和於燕，且請以其弟爲質。 相，息亮翻。質，音致。 寶聞魏有內難，不許， 兵法曰：知彼知己，百戰不殆。慕容寶徒欲乘拓跋珪之有內釁而困之，而不知己之才略不足辦也。難，乃旦翻。 使宂從僕射蘭眞責珪負恩， 宂，而隴翻。從，才用翻。 悉發其衆步卒十二萬騎三萬七千屯於曲陽之柏肆， 此趙國之下曲陽縣也。有柏肆塢，隋開皇十六年置柏肆縣，後廢入常山稾城縣。魏書帝紀作鉅鹿之柏肆塢。按地形志：鉅鹿郡治曲陽。 營於   滹沱水北以邀之。 滹，音呼。沱，徒河翻。 丁丑，魏軍至，營於水南。寶潛師夜濟，募勇敢萬餘人襲魏營，寶陳於營北以爲之援。 陳，讀曰陣；下同。 募兵因風縱火，急擊魏軍，魏軍大亂，珪驚起，棄營跣走；燕將軍乞特眞帥百餘人至其帳下，得珪衣鞾。 鞾，許戈翻。 旣而募兵無故自驚，互相斫射， 射，而亦翻。 珪於營外望見之，乃擊鼓收衆，左右及中軍將士稍稍來集，多布火炬於營外，縱騎衝之。募兵大敗， 敵出其不意，故走；見敵之不整，乃還戰；善用兵者固觀變而動也。 還赴寶陳，寶引兵復渡水北。戊寅，魏整衆而至，與燕相持，燕軍奪氣。寶引還中山，魏兵隨而擊之，燕兵屢敗。寶懼，棄大軍，帥騎二萬奔還，時大風雪，凍死者相枕。 枕，職任翻。 寶恐爲魏軍所及，命士卒皆棄袍仗兵器數十萬，寸刃不返，燕之朝臣將卒降魏及爲魏所係虜者甚衆。 朝，直遙翻。將，卽亮翻。降，戶江翻。	1
雁自飞飞水自流，西风不寄小银钩。斜阳何处横孤簟，十二阑干一样愁。	0
庚申，殺玉鈐衞大將軍張虔勗。來俊臣鞫虔勗獄，虔勗自訟於徐有功；俊臣怒，命衞士以刀亂斫殺之，梟首于市。 鈐，其廉翻。梟，堅堯翻。	1
风檐淅淅褪新青，书展残灯翳复明。读罢离骚还独坐，此时此夜若为情。	0
蜀諸王皆領軍使，彭王宗鼎謂其昆弟曰：親王典兵，禍亂之本。今主少臣強，纔間將興， 少，詩照翻。間，古莧翻。 繕甲訓士，非吾輩所宜爲也。因固辭軍使，蜀主許之，但營書舍   植松竹自娛而已。 史言王宗鼎爲保身之謀而無維城之助。	1
一阳生后阴飙竭，湖上层冰看折时。云母扇摇当殿色，珊瑚树碎满盘枝。斜汀藻动鱼应觉，极浦波生雁未知。山影浅中留瓦砾，日光寒外送涟漪。崖崩苇岸纵横散，篙蹙兰舟片段随。曾向黄河望冲激，大鹏飞起雪风吹。	0
帝自卽位以來，景防衞甚嚴，外人莫得進見， 見，賢遍翻。 唯武林侯諮及僕射王克舍人殷不害，並以文弱得出入臥內，帝與之講論而已。及會理死，克不害懼禍，稍自疏。諮獨不離帝， 離，力智翻。 朝請無絕；景惡之，使其仇人刁戍刺殺諮於廣莫門外。 朝，直遙翻。惡，烏路翻。刺，七亦翻。考異曰：太淸紀在會理死前。今從南史。	1
人生何能为，寄迹梦寐中。之子又远去，扁舟逐江风。而我独栖栖，弱羽挂樊笼。袖手欲大呼，窘如猿槛穷。逼迫褐与被，况以忧患攻。坐令形势隔，出处焉得同。又无凌云翮，翩翩作归鸿。强埽道南舍，竹阴泛帘笼。及此光景长，无惜觥船空。明发看解缆，渠波剧奔骢。	0
御柳重重午影圆，薰风时泛舜琴弦。六宫竞进长生缕，天子垂衣一万年。	0
唐紀一起著雍攝提格戊寅正月，盡七月，不滿一年。	1
五年羁旅倦风埃，旧里依然似梦回。猿鸟不须怀怅望，溪山应亦笑归来。身闲自觉贫无累，命在谁论进有材。秋晚吾庐更萧洒，沙边烟树绿洄洄。	0
梁公納東昏余妃，頗妨政事，范雲以爲言，梁公未之從。雲與侍中領軍將軍王茂同入見， 自沈約至王茂，皆梁國官也。見，賢遍翻。 雲曰：昔沛公入關，婦女無所幸，此范增所以畏其志大也。 事見九卷漢高帝元年。 今明公始定建康，海內想望風聲，柰何襲亂亡之迹，以女德爲累乎！ 左傳：富辰曰：女德無極。杜預註云：婦女之志，近之則不知止足。累，力瑞翻。 王茂起拜曰：范雲言是也。公必以天下爲念，無宜留此。梁公默然。雲卽請以余氏賚王茂， 賚，洛代翻。 梁公賢其意而許之。明日，賜雲茂錢各百萬。	1
当时计拙笑将军，何事安邦赖美人。一自仙葩入吴国，从兹越国更无春。	0
二月，戊戌，李抱玉徙鎭盩厔， 徙屯盩厔以兼統山南。 軍士憤怒，大掠鳳翔坊市，數日乃定。	1
河南北置武騎團以備突厥。 騎，奇寄翻。	1
雁峰三径古，融水贰车新。自此相从后，还成永别晨。只今耆旧传，谁是老成人。剩欲书遗德，心悲语不真。	0
四皓逃秦终翼惠，伯夷避纣亦归文。先生岂是忘君者，最有维持汉鼎勋。	0
一枝冰萼。鬓云低度横波约。醉扶曾罥乌巾角。长是春来，肠断宝钗落。罗衣乍怯香风薄。夜深花困遮垂幕。不堪往事寻思著。休问尊前，客恶主人恶。	0
落尽斜阳，尚有些、断霞残影。甚弯环、东溪西巷，南岩北岭。行熟更教羊引著，睡浓却被鸦惊醒。渐孤村、树暗颤山敧，霜风冷。人世里，嫌他蠢。牛背上，输他稳。但芒鞋一緉，蓑衣一领。五脏荒陂蔬荐口，双髽幽崦花漫顶。虽云乌、月黑路蒙笼，何曾窘。	0
秋水因君话河伯，接篱持酒对山公。	0
早传黄石系，未伴赤松游。暴疹惊床蚁，深恩赐养牛。溪璜俄碎玉，川楫遂藏舟。萧相今无嗣，夫人绍酂侯。	0
春，三月，戊申，淸邊道總管王孝傑蘇宏暉等將兵十七萬與孫萬榮戰于東硤石谷，唐兵大敗，孝傑死之。 將，卽亮翻。	1
巉岩石壁挂崖嵬，烟槛风篁十数栽。约客偶成花外径，举头俄见竹边梅。背阴寒谷无人问，著句阳春有意裁。惭愧心肠非铁石，携壶绕树日千回。	0
蓬阁多馀暇，扪心或暗思。学应无足日，发自有衰时。庶事曾经目，浮荣病切肌。何当卧云岭，方寸贮希夷。	0
初置諫官，以散騎常侍傅玄皇甫陶爲之。 秦漢以來有諫大夫，鄭昌所謂官以諫爲名者也。東漢有諫議大夫。魏不復置。晉以散騎常侍拾遺補闕，卽諫官職也。 玄，幹之子也。 傅幹，漢傅燮之子。 玄以魏末士風頽敝，上疏曰：臣聞先王之御天下，敎化隆於上，淸議行於下。近者魏武好法術而天下貴刑名， 好，呼到翻。 魏文慕通達而天下賤守節，其後綱維不攝， 攝，整也。 放誕盈朝， 謂何晏阮籍輩也。朝，直遙翻。 遂使天下無復淸議。陛下龍興受禪，弘堯舜之化，惟未舉淸遠有禮之臣以敦風節，未退虛鄙之士以懲不恪，臣是以猶敢有言。上嘉納其言，使玄草詔進之，然亦不能革也。	1
薄倖东风者，无心半点春。桃花吹满地，片片似鱼鳞。	0
徂徕无老松，易水无良工。珍材取乐浪，妙手惟潘翁。鱼胞熟万杵，犀角盘双龙。墨成不敢用，进入蓬莱宫。蓬莱春昼永，玉殿明房栊。金笺洒飞白，瑞雾萦长虹。遥怜醉常侍，一笑开天容。	0
错应谁铸。	0
山阁舂容丈尺间，元无俗事挠清閒。有时把笔抄新句，整日开窗对旧山。叶帐静看青似染，禽言细听字终蛮。可怜蜂子尊王意，每到衙时似趁班。	0
五月，己巳，赦天下，改元。	1
王彥章驍勇絕倫， 驍，堅堯翻。 每戰用二鐵槍，皆重百斤，一置鞍中，一在手，所向無前，時人謂之王鐵槍。	1
晚行疏松间，遥见青烟处。群牧下山迟，斜阳半芳树。孤云驾回飙，介水横不渡。倾意望幽人，待月同归步。	0
魯陽蠻圍魏湖陽， 湖陽縣，漢屬南陽郡，晉省，元魏後於此置西淮安郡及南襄州，隋爲湖陽縣，唐幷湖陽，入棗陽縣。 撫軍將軍李崇將兵擊破之， 將，卽亮翻。 斬魯北鷰；徙萬餘戶於幽幷諸州及六鎭，尋叛南走，所在追討，比及河，殺之皆盡。 比，必利翻。	1
酒供砚滴濡毫冷，火守更筹添漏长。	0
九月，丙寅，詔削劉巖官爵，命吳越王鏐討之。 以劉巖稱大號而職貢不入也。 鏐雖受命，竟不行。 受命者，不逆梁之意；不行者，不肯自弊其力以伐與國；此割據者之常計也。	1
波涛海寺秋。	0
契丹主喪至國，述律太后不哭，曰：待諸部寧壹如故，則葬汝矣。 咎其傾國南伐，至於耗竭，部落不安也。	1
鹿轓龙节上恩华，衣绣先归士论嘉。琐闼暂虚元老席，蓬莱还属侍臣家。旌旗天上浮文鹢，鼓角江头拥将牙。东越又新南越治，到时歌咏已諠哗。	0
家在五云溪畔住，身游巫峡作闲人。安车未至柴关外，片玉已藏坟土新。虽有公卿闻姓字，惜无知己脱风尘。到头积善成何事，天地茫茫秋又春。	0
辛卯，上祀南郊。	1
高耸心抽笔直，下蟠上锐塔圆。深入蛰龙穴处，肯傍眠牛石边。	0
春物昌昌曲沼门，已宜留客置芳樽。柳丝到地烟无力，花脸迎阳露有痕。歌待瑶箱惊幕燕，舞留纨袖付庭鹍。清明元巳俱堪会，莫遣香槽玉液浑。	0
尺巘方壶小，泓泉渤海深。陶公慈母手，抔土故人心。蓑笠不愁敝，鲦鲿何处寻。虚堂值萧瑟，犹苦百虫吟。	0
一封丹诏聘儒林，裋褐书生竞拂衿。发愤正须先贾勇，莫教空望状元心。	0
大通二年戊申五二八	1
此邦已是富烟光，那更斯亭冠此邦。正向座中窥列岫，恰从檐下瞰长江。闲穿松径云生屧，宴坐蒲团月满窗。想得山人应笑我，老来强拥碧油幢。	0
往日封章，曾耸动、君王颜色。今似得、三闾公子，四明狂客。古不能钳言者口，天方欲寿中朝脉。算人间、岂有病无医，须针石。年冉冉，袍犹碧。心耿耿，头先白。笑臣舒迂缓，臣山愚直。拂袖归来羞炙手，望尘拜了难伸膝。把富春濑与首阳山，图斋壁。	0
垂杨烟薄井梧空，千里游人驻断蓬。志意不因多事改，鬓毛难与别时同。莺迁犹待销冰日，鹏起还思动海风。穷达他年如赋命，且陶真性一杯中。	0
酷爱名花，本不贪妖艳，惟赏幽姿。乌台旧案累汝，牵惹随司。冰层雪积，独伊家、点绛凝脂。应冷笑，海棠醉睡，牡丹未免丰肌。舞殿歌台此际，各新涂妆额，别画宫眉。那知有人淡泊，不识虫儿。春莺去也，玉参差、分付谁吹。空传得，暗香疏影，琐窗卷了还披。	0
秋风清，秋月明。落叶聚还散，寒乌栖复惊。相思相见知何日，此时此夜难为情。	0
宝马香车清渭滨，红桃碧柳禊堂春。皇情尚忆垂竿佐，天祚先呈捧剑人。	0
田悅德朱滔之救，與王武俊議奉滔爲主，稱臣事之，滔不可，曰：愜山之捷，皆大夫   二兄之力， 二兄，謂王武俊也。武俊，第二。 滔何敢獨居尊位！於是幽州判官李子千恆冀判官鄭濡等 考異曰：舊傳作李子牟鄭儒，今從燕南記。 共議：請與鄆州李大夫爲四國， 鄆州李大夫，謂李納也。 俱稱王而不改年號，如昔諸侯奉周家正朔。築壇同盟，有不如約者，衆共伐之。不然，豈得常爲叛臣，茫然無主，用兵旣無名，有功無官爵爲賞，使將吏何所依歸乎！滔等皆以爲然。滔乃自稱冀王，田悅稱魏王，王武俊稱趙王，仍請李納稱齊王。是日，滔等築壇於軍中，吿天而受之。 考異曰：實錄於十一月末云：是月朱滔僭稱大冀王。燕南記云：十月十一日，於下營處各築壇場，設儀注，吿天，�首稱名，同日僞立爲王。舊本紀朱滔王武俊傳皆云十一月，而無日。惟田悅傳云，十一月一日。今從之。 滔爲盟主，稱孤；武俊悅納稱寡人。所居堂曰殿，處分曰令， 處，昌呂翻。分，扶問翻。令，力定翻。 羣下上書曰牋。妻曰妃，長子曰世子。各以其所治州爲府，置留守兼元帥，以軍政委之；又置東西曹，視中書門下省；左右內史，視侍中中書令；餘官皆倣天朝而易其名。 上，時掌翻。長，知丈翻。守，式又翻。帥，所類翻。朝，直遙翻。	1
维天降灵雨，而或惰不耛。他时无敛穧，谁怜汝啼饥。	0
宁知府中吏，故宅一徘徊。历阶存往敬，瞻位泣馀哀。废井没荒草，阴牖生绿苔。门前车马散，非复昔时来。	0
五顶嵯峨接太虚，就中偏称我师居。毒龙池畔云生早，猛兽岩前客过疏。冰雪满山银点缀，香花遍地锦舒铺。展开坐具长三尺，方占山河五百馀。	0
白曜將攻肥城，酈範曰：肥城雖小，攻之引日；勝之不能益軍勢，不勝足以挫軍威。彼見無鹽之破，死傷塗地，不敢不懼；若飛書吿諭，縱使不降，亦當逃散。 此卽李左車敎韓信以破趙之勢而喩燕故智也。降，戶江翻；下同。 白曜從之，肥城果潰，獲粟三十萬斛。白曜謂範曰：此行得卿，三齊不足定也。遂取垣苗糜溝二戍，一旬中連拔四城，威震齊土。 史言慕容白曜能用酈範之計以取勝。	1
风清宴瑶池，正拥万姬醉。忽有青衫人，穿仗献封事。	0
绿绮膺河检，清坛俯洛滨。天旋俄制跸，孝享属严禋。陟配光三祖，怀柔洎百神。雾开中道日，雪敛属车尘。预奉咸英奏，长歌亿万春。	0
少而汲汲皇皇，老犹踽踽凉凉。即今归□□□，□□起瞻四方。	0
一声啼鸟，常道无消息。	0
斗杓点翠为此城，四郊环拱来遥青。知君欲览众山小，取塼磨就天上亭。身心合于高处著，万象不语森凑泊。古今日色递浅深，志士可惜虚光阴。	0
依依杨柳青青草。梦断画桥春晓。风里落花如扫。莫厌寻芳早。酴醾芍药看来好。恰似江湖遗老。锦段荷□传到。愧乏琼瑶报。	0
抱疾漂萍老，防边旧谷屯。春农亲异俗，岁月在衡门。青女霜枫重，黄牛峡水喧。泥留虎斗迹，月挂客愁村。乔木澄稀影，轻云倚细根。数惊闻雀噪，暂睡想猿蹲。日转东方白，风来北斗昏。天寒不成寝，无梦寄归魂。	0
辛酉，均州刺史張敬方奏克房州。 楊虔以房州附蜀見上。九域志：均州南至房州二百一十五里。	1
黄尘漫漫小峰路，白石齿齿茗坑渡。相亭南来第一程，人烟萧条岁云暮。故人小隐三家村，约我旗亭聊一樽。相逢此地复相别，明朝怀抱同谁论。	0
九天宫殿郁岧峣，碧瓦参差逼绛霄。藜藿野心虽万里，不无忠恋向清朝。	0
圣朝搜岩谷，此地多遗玩。怠惰成远游，顽疏恣灵观。劲飙刷幽视，怒水慑馀愞。曾是结芳诚，远兹勉流倦。冰条耸危虑，霜翠瑩遐眄。物诱信多端，荒寻谅难遍。去矣朔之隅，翛然楚之甸。	0
閏月，丁丑，南豫州刺史侯瑱 南豫州時治姑孰。瑱，他甸翻，又音鎭。 與郭元建戰於東關，齊師大敗，溺死者萬計。 溺，奴狄翻。 湘潭侯退復歸于鄴， 復，扶又翻。 王僧辯還建康。	1
九月，丁巳，魏主如鄴。冬，十月，庚子，還至懷，與宗室近侍射遠，帝射三百五十餘步，羣臣刻銘以美之。甲辰，還洛陽。	1
断桥流水小舟横，卧看林梢素月明。双鹤不知何事舞，风前时送九皋声。	0
晚日临寒渚，微风发棹讴。凤池波自阔，鱼水运难留。亭古思宏栋，川长忆夜舟。想公高世志，祗似冶城游。	0
叠石通溪水，量波失旧规。芳洲还屈曲，朱阁更逶迤。浴鸟翻荷叶，惊蝉出柳丝。翠烟秋桧耸，红露晓莲披。攀槛登楼近，停桡待客迟。野桥从浪没，轻舸信风移。竹韵迁棋局，松阴递酒卮。性闲鸥自识，心远鹤先知。应想秦人会，休怀越相祠。当期穆天子，箫鼓宴瑶池。	0
湘烟濛濛湘水急，汀露凝红裛莲湿。苍梧云叠九嶷深，二女魂飞江上立。相携泣，凤盖龙舆追不及。庙荒松朽啼飞猩，笋鞭迸出阶基倾。黄昏一岸阴风起，新月如眉生阔水。	0
南华参透解天刑，夜夜心香祷玉衡。紫盖十年违帝阙，青山九琐梦云京。缁郎宁忍忘天祐，白傅空令羡普明。人以寿欢臣以戚，孤怀借酒为浇平。	0
恰则天方暮，如何月正中。一年无此热，今夕绝无风。早藕凝松雪，新菱剥酽红。醉乡堪避暑，只合著衰翁。	0
建隆事得之遗老，畴昔曾参野史看。后阁夜犹歌玉树，陈桥日已涌金盘。可怜李主归朝晚，专靠江神立国难。谁道齐兵当十万，一身杌隉不能安。	0
御柳新黄已迸条，宫沟薄冻未全消。人间今日春多少，祇看东方北斗杓。	0
上遂東巡海上，行禮祠八神。齊人之上疏言神怪奇方者以萬數，乃益發船，令言海中神山者數千人求蓬萊神人。公孫卿持節常先行，候名山，至東萊， 東萊，春秋萊子之國；高祖置萊郡；唐爲登萊二州之地。 言：夜見大人，長數丈， 長，直亮翻。 就之則不見，其迹甚大，類禽獸云。羣臣有言：見一老父牽狗，言吾欲見鉅公， 鄭氏曰：鉅公，天子也。張晏曰：天子爲天下父，故曰鉅公。師古曰：鉅，大也。 已忽不見。上旣見大迹，未信，及羣臣又言老父，則大以爲仙人也，宿留海上； 師古曰：宿留，謂有所須待也。宿，先就翻。留，力就翻。 與方士傳車及間使求神仙，人以千數。 師古曰：間，微也；隨間�而行也。	1
唤曲生来，与常娥约，从太守游。把玉箫声寄，萧关短笛，霓裳曲换，清塞重裘。桂影飘摇，桐阴立尽，多少征人霜满头。油幢暇，不掀髯一笑，辜负中秋。斗杓矗处中州。还有解闻鸡起舞不。看鸣弦中鹄，穿杨电激，飞球戏马，策箠星流。绣帽归军，玳簪环客，薄晚同登庾亮楼。浮生事，是几番玩月，何苦多愁。	0
柳疏梅堕少春丛，天遣花神别致功。高处朵稀难避日，动时枝弱易为风。堪将乱蕊添云肆，若得千株便雪宫。不待群芳应有意，等闲桃杏即争红。	0
尽输精白承休德，政用诗书造太平。略为周家推在位，太颠闳夭散宜生。	0
癸亥，齊主自晉陽北擊突厥，迎納柔然，廢其可汗庫提，立阿那瓌子菴羅辰爲可汗，置之馬邑川，給其廩餼繒帛； 餼，許氣翻。繒，慈陵翻。 親追突厥於朔州，突厥請降， 降，戶江翻；下同。 許之而還。 還，從宣翻，又如字。 自是貢獻相繼。	1
庚辰，汴宋兵防秋者千五百人，盜庫財潰歸， 汴，皮變翻。考異曰：唐曆作十日己酉。按長曆，是   月庚午朔。十日，乃己卯也。今從實錄。 田神功薨故也。己丑，以神功弟神玉知汴宋留後。	1
曾趁东风看几巡，冒霜开唤满城人。残脂剩粉怜犹在，欲向弥陀借小春。	0
口如布谷本无语，身似虚空何所还。观音岩迥出云雨，好住幽窗望小山。	0
趋出范围表，方之大者乎。理同然不异，隅至此俱无。圣岂东西判，游何内外拘。鹄边天浩浩，蜗角国区区。广可包三极，微宁泣一夫。晚知庄老诞，终向孔门趋。	0
玉洞云深夏亦寒，客来寻胜久盘桓。其间隐约闻鸡犬，应有仙桃待一餐。	0
美貌雄才已少齐，宝书仙简两看题。金刀片片裁新锦，玉步重重上旧梯。鹏到碧天排雾去，凤游琼树拣枝栖。蓬瀛宴罢试回首，一望尘中路正迷。	0
齊南康侯子恪及弟祁陽侯子範嘗因事入見， 子恪子範，齊豫章王嶷子也。祁陽縣，吳立，宋屬零陵   郡。見，賢遍翻。 上從容謂曰： 從，千容翻。 天下公器，非可力取，苟無期運，雖項籍之力終亦敗亡。宋孝武性猜忌，兄弟粗有令名者皆鴆之， 謂南平王鑠也。粗，坐五翻。 朝臣以疑似枉死者相繼。 謂顏竣王僧達周朗沈懷文等。朝，直遙翻。 然或疑而不能去， 去，羌呂翻；下同。 或不疑而卒爲患，如卿祖以材略見疑，而無如之何。 此正指疑而不能去者，謂齊高帝也。卒，子恤翻。 湘東以庸愚不疑，而子孫皆死其手。 此正指不疑而卒爲患者，謂明帝盡殺孝武帝子孫也。 我於時已生，彼豈知我應有今日！固知有天命者非人所害。我初平建康，人皆勸我除去卿輩以壹物心，我於時依而行之，誰謂不可！正以江左以來，代謝之際，必相屠滅，感傷和氣，所以國祚不長。又，齊梁雖云革命，事異前世，我與卿兄弟雖復絕服， 五服之親，至於袒免則無服矣。去，羌呂翻。復，扶又翻；下可復無復同。 宗屬未遠，齊業之初亦共甘苦， 齊宋禪代之際，帝父順之參預佐命。 情同一家，豈可遽如行路之人！卿兄弟果有天命，非我所殺；若無天命，何忽行此！當足示無度量耳。且建武塗炭卿門， 謂齊明帝建武中誅高武子孫。 我起義兵，非唯自雪門恥，亦爲卿兄弟報仇。 爲，于僞翻。 卿若能在建武永元之世 永元，齊東昏侯年號。 撥亂反正， 謂齊明帝父子爲亂，高武子孫爲正。 我豈得不釋戈推奉邪！我自取天下於明帝家，非取之於卿家也。昔劉子輿自稱成帝子，光武言：假使成帝更生，天下亦不可復得，況子輿乎！ 事見三十九卷漢更始元年。 曹志，魏武帝之孫，爲晉忠臣。 事見八十一卷晉武帝太康四年。 況卿今日猶是宗室，我方坦然相期，卿無復懷自外之意！ 無，當作   毋。 小待，當自知我寸心。子恪兄弟凡十六人，皆仕梁，子恪子範子質子顯子雲子暉並以才能知名，歷官淸顯，各以壽終。 史言帝所誅夷者齊明帝之後，高帝之後固無恙也。	1
春，正月，己巳，徙魯王興爲北海王；以魯益東海。帝以東海王彊去就有禮， 謂以天下讓。 故優以大封，食二十九縣，賜虎賁旄頭，設鍾虡之樂， 漢官儀曰：虎賁千五百人，戴鶡尾，屬虎賁中郞將。旄頭，註見前。爾雅：木謂之虡，所以懸鍾磬也。說文曰：虡飾爲猛獸。虡，音巨。 擬於乘輿。 乘，繩證翻。	1
初与游杨事伊洛，后闻王魏起并汾。空令蟠结千年核，难掩光芒万丈文。儿似福郊传旧学，友为子厚志新坟。身今独老西河上，欲酹生刍隔暮云。	0
故南部大人長孫嵩帥所部七百餘家叛顯， 章：十二行本，顯下有將字；乙十一行本同；孔本同；張校同。 奔五原。 嵩依劉氏，亦見一百四卷太元元年。五原，秦郡，魏晉棄之荒外。帥，讀曰率。 時拓跋寔君之子渥亦聚衆自立，嵩欲從之；烏渥謂嵩曰：逆父之子，不足從也。 寔君弒什翼犍，見太元元年。 不如歸珪。嵩從之。 史言長孫嵩由此遂爲拓跋珪佐命功臣，福流子孫。 久之，劉顯所部有亂，故中部大人庾和辰奉賀氏奔珪。 凡言故者，皆什翼犍舊所署置也。魏書官氏志：拓跋詰汾時餘部諸姓內入者，自有庾氏，非中國之庾氏也。	1
清晓披衣寻杖藜，隔墙已见最繁枝。老人无计酬清丽，夜就寒光读《楚辞》	0
卫公少时已知兵，坐谈压倒韩擒虎。一朝委事虬须帝，南歼荆盗北锄虏。出其绪馀教君集，犹谓四夷莫予侮。乃知机略妙无比，攻城破阵一仰俯。当时传公挟异术，云祲孤虚自默数。可怜痴儿尚诡怪，至作齐东野人语。我家旧畜公遗书，片段飘零十得五。开囊取拾送君读，想见明窗口如鼓。玉舆消息渺吴越，铁骑纵横暗江浦。学成出去清胡尘，莫道儒生不能武。	0
是歲，李憲稱帝，置百官，擁九城，衆十餘萬。 廬江十二城，憲所得者九城耳。	1
独鹤南飞送好音，山中桥梓共成阴。深衣伛偻如初命，扈酒从容向晚斟。城里谁家开寿域，堂东多士作儒林。清霜未落黄花在，笑折高枝绕鬓簪。	0
春服何当咏舞雩，凤池今是鲁真儒。向令未解边城戍，能对东风一笑无。	0
萧飒秋声楼上闻，霜风漠漠起阴云。不见携觞王太守，空思落帽孟参军。风吟蟋蟀寒偏急，酒泛茱萸晚易醺。心忆旧山何日见，并将愁泪共纷纷。	0
每忆山房话夜深，几前无主亦无宾。老兵未领西来意，斜倚屏风一欠伸。	0
田家俯长道，邀我避炎氛。当暑日方昼，高天无片云。桑间禾黍气，柳下牛羊群。野雀栖空屋，晨昏不复闻。前登澳梁坂，极望温泉分。逆旅方三舍，西山犹未曛。	0
玉溆花争发，金塘水乱流。相逢畏相失，并著采莲舟。	0
老与病相仍，华簪发不胜。行多朝散药，睡少夜停灯。禄食分供鹤，朝衣减施僧。性多移不得，郡政谩如绳。	0
初，帝分代爲二國； 事見上卷一年。 立皇子武爲代王，參爲太原王。是歲，徙代王武爲淮陽王；以太原王參爲代王，盡得故地。 故代國之地。	1
数日征行喜即晴，山明溪秀翠为屏。竹门梅出数枝白，松外山横几叠青。人渐采茶登陇阜，家多酿秫市邮亭。短舆午困几成梦，两两枝禽为唤醒。	0
为客久未归，寒山独掩扉。晓来山鸟散，雨过杏花稀。天远云空积，溪深水自微。此情对春色，尽醉欲忘机。	0
久罢长鲸吸，宁逃鼹鼠嘲。不蒙药王力，误绝曲生交。扑鼻诗情动，浇胸世事抛。暮龄寻旧好，如以漆投胶。	0
未敢分明赏物华，十年如见梦中花。游人过尽衡门掩，独自凭栏到日斜。	0
树密云萦岸，池遥水际空。芰开方吐镜，蘋动欲含风。渐映沙汀白，微分渚叶红。金波宜共赏，仙棹一宵同。	0
將軍王弁侵魏徐州，蕃郡民續靈珍擁衆萬人攻蕃郡以應梁； 魏徐州治彭城，領彭城南陽平蕃沛蘭陵北濟陰碭郡。蕃縣，漢晉屬魯國，魏孝昌三年置蕃郡，治蕃城。五代志：徐州滕縣，舊曰蕃，置蕃郡；隋開皇十六年改曰滕郡，尋廢郡爲縣。蕃，音皮，又音翻。 魏徐州刺史楊昱擊靈珍，斬之，弁引還。	1
寶使人請於魏王珪，欲還其弟觚， 觚留燕事見一百七卷孝武太元十六年。 割常山以西皆與魏以求和； 常山以西，幷州之地也。 珪許之；旣而寶悔之。己酉，珪如盧奴， 魏書地形志：中山郡治盧奴。酈道元曰：盧奴城內西北隅，有水，淵而不流，南北一百步，東西百餘步；水色正黑曰盧，不流曰奴，故城以此得名。 辛亥，復圍中山。 杜佑曰：後燕都中山，今博陵郡唐昌縣。唐昌本漢苦陘縣，章帝改漢昌，曹魏改魏昌，隋改隋昌，唐武德中改唐昌。復，扶又翻。 燕將士數千人俱自請於寶曰：今坐守窮城，終於困弊，臣等願得一出樂戰， 士皆赴死願戰，爲樂戰也。樂，音洛。 而陛下每抑之，此爲坐自摧敗也。且受圍歷時，無他奇變，徒望積久寇賊自退。今內外之勢，強弱懸絕，彼必不自退明矣，宜從衆一決。寶許之。隆退而勒兵，召諸參佐謂之曰：皇威不振，寇賊內侮，臣子同恥，義不顧生。今幸而破賊，吉還固善；若其不幸，亦使吾志節獲展。卿等有北見吾母者，爲吾道此情也！ 隆初鎭龍城，與母俱北；及垂召隆伐魏，其母留龍城。爲，于僞翻。 乃被甲上馬，詣門俟命。麟復固止寶， 被，皮義翻。復，扶又翻。 衆大忿恨，隆涕泣而還。 還，從宣翻，又如字；下同。	1
巧语娇莺春未暮。杨柳风流，恰过池塘雨。芳草满庭花满树。无情胡蝶飞来去。睡起小奁香一缕。玉篆回纹，等个人分付。桃叶不言人不语。眉尖一点君知否。	0
有客南浮去，平生与我同。炎州结遥思，芳杜采应空。秦雁归侵月，湘猿戏袅枫。期君翼明代，未可恋山中。	0
世态无常似暮霞，人生难久类春花。已堪入谷携樵斧，还好临湖把钓车。对酒未能忘酒伴，哦诗尤更忆诗家。何由会面论心曲，两地相望天一涯。	0
燕王垂攻鄴，久不下，將北詣冀州，乃命撫軍大將軍麟屯信都，樂浪王溫屯中山，召驃騎大將軍農還鄴； 樂浪，音洛琅。驃，匹妙翻。騎，奇寄翻。 於是遠近聞之，以燕爲不振，頗懷去就。	1
每恨投南鹊，尤怜向北枝。虽蒙今士笑，恐有后人思。运火解朝冻，咽津充夜饥。不来溪上住，那得雪中诗。	0
始皇东游出周鼎，刘项纵观皆引颈。削平天下实辛勤，却为道傍穷百姓。黔首不愚尔益愚，千里函关囚独夫。牧童火入九泉底，烧作灰时犹未枯。	0
天子旣已封泰山，無風雨，而方士更言蓬萊諸神若將可得，於是上欣然庶幾遇之，復東至海上望焉。 幾，居衣翻。復，扶又翻。 上欲自浮海求蓬萊，羣臣諫，莫能止。東方朔曰：夫仙者，得之自然，不必躁求。 躁，則到翻。 若其有道，不憂不得；若其無道，雖至蓬萊見仙人，亦無益也。臣願陛下第還宮靜處以須之， 處，昌呂翻。須，待也。 仙人將自至。上乃止。會奉車霍子侯暴病，一日死。子侯，去病子也，上甚悼之；乃遂去，並海上， 並，步浪翻。上，時掌翻。 北至碣石，巡自遼西，歷北邊，至九原，五月，乃至甘泉。凡周行萬八千里云。	1
骑裔裔，车斑斑。鼓箫悲，神欲还。轰振凯，隐林谷。执妖厉，归献馘，千里肃兮。	0
一片火，两片火，绯衣小儿当殿坐。	0
直路幽阴侧路明，玉为墙壁雪为城。殷勤报有诗翁到，万一仙人肯出迎。	0
六月，辛巳，以南郡王大連行揚州事。	1
承明近侍究儒玄，苦学劳心疾已痊。善保兴居调饮食，副予前席待多贤。	0
秋，有星孛于東井， 晉天文志：東井八星，天之南門，黃道所經。又曰：東井，雍州分。孛，蒲內翻；下同。 後十餘日，有星孛于三台。 天文志：魁下六星，兩兩而比，曰三台。 望氣王朔言：候獨見塡星出如瓜，食頃，復入。 塡星，土星也。塡，讀曰鎭。 有司皆曰：陛下建漢家封禪，天其報德星云。 師古曰：德星，卽塡星也。言天以德星報於帝。	1
且喜河南定，不问邺城围。百战今谁在，三年望汝归。故园花自发，春日鸟还飞。断绝人烟久，东西消息稀。	0
黄昏雨一雨，稍觉襟袖凉。中宵如河决，浩渺不可当。浮云合四溟，无复窥神光。门巷失旧径，北邻有颓墙。恐地俱蛰龙，难安三尺床。阍人亟来告，客土坏沟防。坐此不疏达，渐渍室与堂。我迷忽复悟，岂暇立徬徨。荷锸裒众力，畚土逾百筐。坎窗快不隔，飞流复汤汤。中庭燥如旧，漠漠兰芷香。乃知天下事，壅塞成疽疮。决水复不难，吾有扁鹊方。	0
昭代群龙用，名家奕世昌。储精生辅佐，挺秀诞忠良。郁郁充闾瑞，荧荧照室祥。莲花雄址峻，竹箭庆源长。硕德宜廊庙，英材合栋梁。公清凌颢气，严肃厉秋霜。莲宝符千载，威名瞻八方。量陂吞玉海，言派泻银潢。功业彝章显，谋猷棣萼芳。检身金井洁，落节翠螭骧。列郡依仁牧，千英服智囊。精忠裨主圣，膏泽致时康。邓禹重兴汉，汾阳再造唐。公心平国是，戮力振朝纲。斧钺安南服，威棱振北疆。温恭谦节著，仁惠德风扬。鸑鷟金昆盛，貔貅虎旅强。望风辞印绶，当路悚豺狼。电扫除妖孽，雷驱息叛亡。一心仁以厚，五福寿而臧。论议留青简，勋庸纪太常。鸿恩非易报，盛德固难忘。便合持枢极，那容著海乡。庄椿祈不老，辽鹤伫来翔。愿向中书府，年年荐寿觞。	0
白头老人照镜时，掩镜沈吟吟旧诗。二十年前一茎白，如今变作满头丝。吟罢回头索杯酒，醉来屈指数亲知。老于我者多穷贱，设使身存寒且饥。少于我者半为土，墓树已抽三五枝。我今幸得见头白，禄俸不薄官不卑。眼前有酒心无苦，只合欢娱不合悲。	0
当代儒林老，谁知蕴学精。典章推练达，经术号通明。簪橐何时去，堂坊一旦成。汉庭伤贾傅，仕不至公卿。	0
老骨惧秋月，秋月刀剑棱。纤辉不可干，冷魂坐自凝。羁雌巢空镜，仙飙荡浮冰。惊步恐自翻，病大不敢凌。单床寤皎皎，瘦卧心兢兢。洗河不见水，透浊为清澄。诗壮昔空说，诗衰今何凭。	0
平生怀想人，握手良未易。接君同舍欢，此事非此世。十年淮海梦，一笑相逢地。投分白首期，愿言何有既。	0
地占心斋旧，天扶药喜身。高怀聊避宠，幽境更随人。树密添新籁，丛香续故春。婆娑荣路友，偏倚此相亲。	0
短楫休敲桂，孤根自驻萍。自怜非剑气，空向斗牛星。	0
强提簪笏睇觚棱，再拜焚蕤泪雨零。千古陈桥仁圣事，不堪重勘旧编青。	0
骢马嘶将近，天门报欲回。妻孥怜别久，邻里问归来。左学徒仍在，西城宴许陪。腹毛何足问，奇捷看渠魁。	0
疏松碎明月，密竹筛清风。亲交昔与别，若谓行相从。延企邈不及，音容随想生。谅彼亦耿耿，飞爽留空形。援琴不能寐，意乃多于声。晤言岂无偶，眷眷讵可忘。	0
岳后湘灵，曾孕个、擎天人物。临古岘、纶巾羽扇，笑驱胡羯。护塞十年高叔子，出师一表侪诸葛。有孤忠、分付与佳儿，真衣钵。刘家骥，驰空阔。薛家凤，飞横绝。比君家兄弟，可能豪杰。草木声名如电扫，毡裘心胆闻风折。待安排、江汉一篇诗，归来说。	0
投迹山林不厌深，老来宁复计升沉。水禽得得来相伴，应识幽人一片心。	0
画堂昨夜西风过，绣帘时拂朱门锁。惊梦不成云，双蛾枕上颦。金炉烟袅袅，烛暗纱窗晓。残日尚弯环，玉筝和泪弹。	0
诗道风光在水西，水西我意未为奇。若教南北东溪去，更费诗人无限诗。	0
石敢当，镇百鬼，压灾殃。官吏福，百姓康。风教盛，礼乐昌。	0
东望会稽山，穆陵郁岧峣。卜壤藏剑履，伯也昭其劳。昔者游仙人，龙耳致君王。君家世其传，芳踵畴可量。青囊落君手，辩语如流河。寻云履高阜，汤汤俯长波。朔风渺天垂，万里草离离。安得结方轨，为君起遐思。	0
骑吏欢呼不要嗔，二千里外北归人。殷勤自掬曹溪水，净洗先生面上尘。	0
依仁台废悲风晚，履信池荒宿草春。自问老身骑马出，洛阳城里觅何人。	0
青石一两片，白莲三四枝。寄将东洛去，心与物相随。石倚风前树，莲栽月下池。遥知安置处，预想发荣时。领郡来何远，还乡去已迟。莫言千里别，岁晚有心期。	0
淮南初置選舉，以駱知祥掌之。 喪亂以來，選舉之法廢，楊氏能復置之，故書。	1
片石玲珑水抱根，巧栽松竹间兰荪。怕人触弄鱼儿活，疏织筠笼护瓦盆。	0
无风寒色自凄迷，晚日低笼一径微。竹里鸠藏初未觉，小车行过忽横飞。	0
汉家未得燕支山，征戍年年沙朔间。塞下长驱汗血马，云中恒闭玉门关。阴山翰海千万里，此日桑河冻流水。稽洛川边胡骑来，渔阳戍里烽烟起。长途羽檄何相望，天子按剑思北方。羽林练士拭金甲，将军校战出玉堂。幽陵异域风烟改，亭障连连古今在。夜闻鸿雁南渡河，晓望旌旗北临海。塞沙飞淅沥，遥裔连穷碛。玄漠云平初合阵，西山月出闻鸣镝。城南百战多苦辛，路傍死卧黄沙人。戎衣不脱随霜雪，汗马䟃?长被铁。杨叶楼中不寄书，莲花剑上空流血。匈奴未灭不言家，驱逐行行边徼赊。归心海外见明月，别思天边梦落花。天边回望何悠悠，芳树无人渡陇头。春云不变阳关雪，桑叶先知胡地秋。田畴不卖卢龙策，窦宪思勒燕然石。麾兵静北垂，此日交河湄。欲令塞上无干戚，会待单于系颈时。	0
湖色苍苍日向斜，烟波万状不容誇。画船人去浮红叶，石径僧归蹑白蛇。	0
楚汉干戈地，岿然见此山。艰难思帝业，牢落漫禅关。野鸟惊人散，江湖到岸边。明朝又东去，空羡阿师閒。	0
南陌生岐穗，农家乐事多。塍畦交茂绿，苗实际清和。日布玲珑影，风翻浩荡波。来牟知帝力，含哺有衢歌。	0
回眸绿水波初起，合掌白莲花未开。	0
壬子，皇后袁氏殂。 太子劭弒逆之心萌於此矣。	1
史炤釋文曰：安祿山所劫同羅兵，號曳落河。余按祿山養同羅奚契丹降者八千餘人，號曳落河。曳落河者，胡言壯士也。是時史思明等合兵五萬餘人，而同羅曳落河居五分之一，是同羅曳落河不下萬人矣。祿山在洛，方圖關輔，所養曳落河八千餘人；若以萬人付思明，反浮於所養之數，不應如此。蓋同羅者，阿布思之部落也，阿布思敗死，其部落歸祿山，祿山簡同羅之壯者與奚契丹之壯者養之，通謂之曳落河，其不預曳落河之養者尙多。今遣助思明者，同羅之兵及曳落河通有萬許人耳。	1
四海应无蜀海棠，一时开处一城香。晴来使府低临槛，雨后人家散出墙。閒地细飘浮净藓，短亭深绽隔垂杨。从来看尽诗谁苦，不及欢游与画将。	0
苦热念西风，常恐来无时。及兹遂凄凛，又作徂年悲。蟋蟀鸣我床，黄叶投我帷。窗前有栖鵩，夜啸如狐狸。露冷梧叶脱，孤眠无安枝。熠耀亦有偶，高屋飞相追。定知无几见，迫此清霜期。物化逝不留，我兴为嗟咨。便当勤秉烛，为乐戒暮迟。	0
废逐人所弃，遂为鬼神欺。才难不其然，卒与大患期。凌人古受氏，吴世夸雄姿。寂寞富春水，英气方在斯。六学诚一贯，精义穷发挥。著书逾十年，幽颐靡不推。天庭掞高文，万字若波驰。记室征西府，宏谋耀其奇。輶轩下东越，列郡苏疲羸。宛宛凌江羽，来栖翰林枝。孝文留弓剑，中外方危疑。抗声促遗诏，定命由陈辞。徒隶肃曹官，征赋参有司。出守乌江浒，老迁湟水湄。高堂倾故国，葬祭限囚羁。仲叔继幽沦，狂叫唯童儿。一门既无主，焉用徒生为。举声但呼天，孰知神者谁。泣尽目无见，肾伤足不持。溘死委炎荒，臧获守灵帷。平生负国谴，骸骨非敢私。盖棺未塞责，孤旐凝寒飔。念昔始相遇，腑肠为君知。进身齐选择，失路同瑕疵。本期济仁义，今为众所嗤。灭名竟不试，世义安可支。恬死百忧尽，苟生万虑滋。顾余九逝魂，与子各何之。我歌诚自恸，非独为君悲。	0
山色不厌远，我行随处深。迹幽青萝径，思绝孤霞岑。独鹤引过浦，鸣猿呼入林。褰裳百泉里，一步一清心。王子在何处，隔云鸡犬音。折麻定延伫，乘月期招寻。	0
春风杨柳陌，连骑醉离觞。千里远山碧，一条归路长。花开愁北渚，云去渡南湘。东望濛濛处，烟波是故乡。	0
汉庭无大议，戎虏几先和。莫羡倾城色，昭君恨最多。	0
乘日塞垣入，御风塘路归。胡皆跃马去，雁却背人飞。烟水吾乡似，家书驿使稀。匆匆照颜色，恨不洗征衣。	0
曾看颜氏传，多记晋时仙。却忆桐君老，俱还桂父年。青春留鬓发，白日向云烟。远别赍遗简，囊中有几篇。	0
一第规模胜，双楼气象高。生涯轻阿堵，来往属吾曹。落落心非浅，冥冥数莫逃。含悽想平昔，不忍过江皋。	0
梅送清香到酒边，东君伎俩已先传。棱棱梢外殊无冷，点点花中各有天。霜洁冰清时未正，风和日暖老相便。一杯适意毋空度，添一年时减一年。	0
初，梁世祖以始興郡爲東衡州，以歐陽頠爲刺史。久之，徙頠爲郢州刺史，蕭勃留頠不遣。 頠，魚委翻。 世祖以王琳代勃爲廣州刺史，勃遣其將孫盪監廣州，盡帥所部屯始興以避之。 見一百六十五卷梁元帝承聖三年。將，卽亮翻；下同。監，工銜翻。帥，讀曰率。 頠別據一城，不往謁，閉門自守。勃怒，遣兵襲之，盡收其貨財馬仗；尋赦之，使復其所，與之結盟。江陵陷，頠遂事勃。二月，庚午，勃起兵於廣州，遣頠及其將傅泰蕭孜爲前軍。孜，勃之從子也。 從，才用翻。考異曰：陳書南史周文育傳皆作子。今從梁書帝紀。 南江州刺史余孝頃以兵會之。 孝頃據新吳，蓋就置南江州，命爲刺史。考異曰：典略作南康州刺史。今從梁書。 詔平西將軍周文育帥諸軍討之。 帥，讀曰率。	1
洗天风雨过，炎暑漠然收。偶尔掩门去，因之入寺游。农畦瓜蔓长，僧圃贝花稠。自笑生涯拙，空馀一髻秋。	0
神池泛滥水盈科，仙跸纡徐步辇过。纵棹洄沿萍溜合，开轩眺赏麦风和。潭鱼在藻供游咏，谷鸟含樱入赋歌。寄语乘槎溟海客，回头来此问天河。	0
秋水冬全落，寒梅暖向荣。烟林明又灭，风雁仄还平。老岂愁能避，贫非懒不营。犹须铲千嶂，剩与放双明。	0
早来留得气清明，吏捧军书课日程。秉烛搀先书押了，闲攲凉枕数残更。	0
客行情最苦，草草共清尊。万水千山路，今朝好出门。	0
中峰鍊金客，昨日游人间。叶县凫共去，葛陂龙暂还。春云凑深水，秋雨悬空山。寂寂清溪上，空馀丹灶闲。	0
光和元年戊午一七八是年三月改元。	1
圣后经纶远，谋臣计画多。受降追汉策，筑馆许戎和。俗化乌孙垒，春生积石河。六龙今出饯，双鹤愿为歌。	0
於是杜畿治河東，務崇寬惠。 治，直之翻。 民有辭訟，畿爲陳義理，遣歸諦思之， 爲，于僞翻。諦，丁計翻；審也。 父老皆自相責怒，不敢訟；勸耕桑，課畜牧，百姓家家豐實；然後興學校， 校，戶敎翻。 舉孝弟， 弟，讀曰悌。 修戎事，講武備，河東遂安。畿在河東十六年，常爲天下最。 爲曹操因河東資實以平關中張本。杜畿之子爲杜恕，恕之子爲杜預。其守河東，觀其方略，固未易才也。余竊謂杜氏仕於魏晉，累世貴盛，必有家傳，史因而書之，固有過其實者。	1
資治通鑑卷第一百八十五	1
春愁醉人心，洒面呼不醒。出门却入门，兀兀度晨暝。昨游欣有得，水镜谢磨瑩。岂惟胜纷华，颇复造禅定。君看青云士，窘步争捷径。铿尔讵舍瑟，硁乎方击磬。何曾顷刻闲，通夕不遑瞑。彼应疾此固，我亦恶夫佞。人生出处耳，山林与朝廷。迟迟岐路间，去就须审订。宁为龟曳涂，勿作马旋泞。羲驭靡容勒，风船犹可碇。但令尊不空，敢惮室垂罄。更结汗漫游，后期君速听。	0
小阁清幽，胆瓶高插梅千朵。主宾欢坐。不速还容我。换羽移宫，绝唱谁能和。伊知么。暂听些个。已觉丝成裹。	0
秋来不见渼陂岑，千里诗盟忽重寻。大木百围生远籁，朱弦三叹有遗音。清风卷地收残暑，素月流天扫积阴。欲遣何人赓绝唱，满阶桐叶候虫吟。	0
晉王廣彌 章：甲十一行本彌上有知之二字；乙十一行本同；孔本同；張校同；退齋校同。 自矯飾，唯與蕭妃居處， 處，昌呂翻。 後庭有子皆不育，后由是數稱廣賢。 數，所角翻。 大臣用事者，廣皆傾心與交。 謂楊素等。 上及后每遣左右至廣所，無貴賤，廣必與蕭妃迎門接引，爲設美饌， 爲，于僞翻。饌，士戀翻；說文，具食也。 申以厚禮； 申，重也。 婢僕往來者，無不稱其仁孝。上與后嘗幸其第，廣悉屛匿美姬於別室， 屛，必郢翻。 唯留老醜者，衣以縵綵， 衣，於旣翻。縵，莫半翻，繒無文者也。 給事左右；屛帳改用縑素；故絕樂器之絃，不令拂去塵埃。 去，羌呂翻。 上見之，以爲不好聲色，還宮，以語侍臣， 好，呼到翻。語，牛倨翻。 意甚喜，侍臣皆稱慶，由是愛之特異諸子。	1
有骥在野，百过不呻。子不我良，岂无他人。絷我于厩，乃不我驾。遇我不终，不如在野。秃毛于霜，寄肉于狼，宁彼我伤。宁人不我顾，无子我忘。	0
依忧前旧比，求推生背佛。希留然祐以，休知亨最述。	0
娇声啭处藏鹦小，美睡浓时落日斜。桥拂柳溪深涨水，眼惊春雨过飞花。	0
案头历日虽未尽，向后唯残六七行。床下酒瓶虽不满，犹应醉得两三场。病身不许依年老，拙宦虚教逐日忙。闻健偷闲且勤饮，一杯之外莫思量。	0
吳徐溫入朝于廣陵， 自昇州入朝。 疑諸將皆預朱瑾之謀，欲大行誅戮。徐知誥嚴可求具陳徐知訓過惡，所以致禍之由，溫怒稍解，乃命網瑾骨於雷塘而葬之， 徐溫審知罪在其子，故葬朱瑾。 責知訓將佐不能匡救，皆抵罪；獨刁彥能屢有諫書，溫賞之。戊戌，以知誥爲淮南節度行軍副使內外馬步都軍副使通判府事， 考異曰：按十國紀年，六月乙卯，知訓被殺。至此四十四日，吳之政事必有所出。蓋知誥至廣陵卽代知訓執吳政，至此方除官耳。 兼江州團練使。以徐知諫權潤州團練事。 代知誥也。 溫還鎭金陵，總吳朝大綱， 朝，直遙翻。 自餘庶政，皆決於知誥。	1
古庙依山麓，开门石磴深。疏林归鸣鸟，野殿宿寒阴。落日鱼盐市，丰年箫鼓音。我来无所祷，壁宇叹尘侵。	0
胜地当通邑，前山有故居。台高秋尽出，林断野无馀。白露鸣蛩急，晴天度雁疏。由来放怀地，非独在吾庐。	0
山北天泉苑，山西凤女家。不言沁园好，独隐武陵花。	0
爷娘闻子来，端坐见咍咍。我所有宝藏，分付钥匙开。非论穷子富，举国免三灾。如意用无尽，更不受胞胎。逍遥无障碍，终日见如来。	0
此日田舍汉，当年省禁臣。丝纶隔世事，蓑笠暮年身。龙弃真初祖，羊求在近邻。南朝足名士，吾独爱吾真。	0
烟燎升，礼容彻。诚感达，人神悦。灵贶彰，圣情结。玉座寂，金垆歇。	0
石塔本无缝，吐光万丈馀。不是风火扇，又非喉管嘘。此光胡为来，塔亦不知渠。解作如是观，身心长自如。塔身俱著实，光心等是虚。虚实归一致，无乘亦无除。	0
溪凉鱼发发，山静鸟飞飞。草笠儿驱犊，荆钗女浣衣。	0
驍騎將軍徐湛之，逵之之子也， 徐逵之，武帝愛壻，死於司馬楚之魯宗之之難。驍，堅堯翻。騎，奇寄翻。 與義康尤親厚，上深銜之。義康敗，湛之被收，罪當死。其母會�公主，於兄弟爲長嫡， 被，皮義翻。會，工外翻。長，知兩翻。 素爲上所禮，家事大小，必咨而後行。高祖微時，嘗自於新洲伐荻，有納布衫襖， 納，與衲同。 臧皇后手所作也；旣貴，以付公主曰：後世有驕奢不節，可以此衣示之。至是，公主入宮見上，號哭，不復施臣妾之禮，以錦囊盛納衣擲地 號，戶高翻。盛，時征翻。 曰：汝家本貧賤，此是我母爲汝父所作； 爲，于僞翻；下右爲嘗爲同。 今日得一飽餐，遽欲殺我兒邪！上乃赦之。	1
短石拂荒阡，诵君孝行全。甘泉潜易地，至德上通天。明诏再三下，承欢八十年。草堂遗址在，溪水绕涓涓。	0
契丹主賜趙暉詔，卽以爲保義留後。暉斬契丹使者，焚其詔，遣支使河間趙矩奉表詣晉陽。契丹遣其將高謨翰攻暉，不克。 謨，一本作模。 帝見矩，甚喜，曰：子挈咽喉之地以歸我，天下不足定也。 陝州據河潼之要，自河東入洛汴，此其咽喉也。咽，因肩翻。 矩因勸帝早引兵南向以副天下之望，帝善之。	1
买山安得钱，有钱价不贱。住山如冠玉，人见我不见。世言游山好，一峰足双茧。峰外复有峰，历尽独能遍。不如近看山，近看不如远。请山略退步，容我与对面。我行山欣随，我住山乐伴。有酒唤山饮，有蔌分山馔。隔水绝高寒，萦云偏茜绚。雨滋青弥深，日炫紫还浅。端居忽飞动，遐逝即回转。孤秀呈复逃，层尖隐还显。掇入轿中来，置在几上玩。劣行三两驿，已阅百千变。非我去旁搜，皆渠来自献。寄言有山人，勿卖亦勿典。金多汝安用，价重山亦怨。估若为我低，伤廉又非愿。山已在胸中，岂复有馀羡。羡心固无馀，更借山一看。	0
树子团团映碧岑，初看唤作木犀林。谁将金粟银丝脍，簇饤朱红菜椀心。春早横招桃李妒，岁寒不受雪霜侵。题诗毕竟输坡老，叶厚有棱花色深。	0
湘鳞六六寄相思，疏柳新蝉想别时。今夜各听三楚雁，秋风又老一年诗。梅花且补离骚阙，薏苡应为史笔知。剪竹疑峰新制笛，待冲霜月访桓伊。	0
春院无人花自香。飞来蜂蝶意何狂。玉钩帘卷日偏长。笑又不成愁未是，曲屏闲倚绣鸳鸯。归时应供□□妆。	0
危亭压波面，屹若抃灵鳌。浮蚁酡颜数，飞鸿送目劳。吏围披簿领，僧伴话风骚。何日登悬榻，州民刺有毛。	0
秦主興入寇湖城，弘農太守陶仲山華山太守董邁皆降之；遂至陝城，進寇上洛，拔之。 置湖陝二戍，見一百六卷孝武太元十一年。華山郡，晉分弘農之華陰京兆之鄭馮翊之夏陽·郃陽置。上洛縣，前漢屬弘農，後漢屬京兆；晉武帝泰始二年，分京兆南部置上洛郡。華，戶化翻。陝，失冉翻。 遣姚崇寇洛陽，河南太守夏侯宗之固守金墉，崇攻之不克，乃徙流民二萬餘戶而還。	1
初，毛璩聞桓振陷江陵，帥衆三萬順流東下，將討之，使其弟西夷校尉瑾蜀郡太守瑗出外水， 璩，求於翻。瑾，渠吝翻。瑗，于眷翻。蜀有內水外水。內水，涪水也；外水，卽蜀江發源於岷山者。 參軍巴西譙縱侯暉出涪水。蜀人不樂遠征，暉至五城水口， 涪，音浮。樂，音洛。水經註：涪水自南安郡南流，其枝流西逕廣漢五城縣爲五城水，又西至成都入于江。又曰：江水東絕綿洛，逕五城界至廣都北岸，南入于江，謂之五城水口，斯爲北江。沈約宋志：五城縣屬廣漢郡，晉武帝咸寧四年立。華陽國志云：漢時立倉，發五縣人，尉部   主之，晉因立五城縣，在五城山。按五代志，蜀郡玄武縣，舊曰伍城。玄武縣，唐屬梓州。 與巴西陽昩謀作亂。 昩，莫葛翻。 縱爲人和謹，蜀人愛之，暉昩共逼縱爲主。縱不可，走投于水；引出，以兵逼縱登輿。縱又投地，叩頭固辭，暉縛縱於輿。還，襲毛瑾於涪城，殺之， 涪，音浮。 推縱爲梁秦二州刺史。璩至略城， 據晉書毛璩傳，略城去成都四百里。 聞變，奔還成都，遣參軍王瓊將兵討之， 將，卽亮翻。 爲縱弟明子所敗， 敗，補邁翻。 死者什八九。益州營戶李騰開城納縱兵， 民有流離逃叛分配軍營者爲營戶。 殺璩及弟瑗，滅其家。縱稱成都王，以從弟洪爲益州刺史，以明子爲巴州刺史，屯白帝。於是蜀大亂，漢中空虛，氐王楊盛遣其兄子平南將軍撫據之。	1
甲戌，改元。 始改元咸熙。	1
夜水笔前澄，时推外学能。书成百个字，庭转几遭灯。寄墨大坛吏，分笺蜀国僧。为题江寺塔，牌挂入云层。	0
朝烟和细雨，病眼暗难分。有润物皆泽，无声人不闻。绿连平野稼，翠杂乱山氛。晚霁复何有，飘飘神女云。	0
翡翠为楼金作梯，谁人独宿倚门啼。夜坐寒灯连晓月，行行泪尽楚关西。	0
韓游瓌引兵會渾瑊於奉天。	1
夏，四月，辛巳，朱全忠奏洛陽宮室已成，請車駕早發，表章相繼。上屢遣宮人諭以皇后新產，未任進路， 任，音壬，堪也。 請俟十月東行。全忠疑上徘徊俟變， 疑上徘徊以待諸道勤王之師。 怒甚，謂牙將寇彥卿曰：汝速至陝，卽日促官家發來！ 以臣迎君，此何等語！華督有無君之心而後動於惡，君子於其攻孔氏之時始知之。若朱全忠之心，徵於色，發於聲，爲有君乎，爲無君乎！又按西漢羣臣謂天子爲縣官，東漢以來謂爲國家，唐時宮中率呼天子爲宅家。又羣小呼之爲官家。或曰：其義蓋取五帝官天下，三王家天下。 閏月，丁酉，車駕發陝；壬寅，全忠逆於新安。 九域志：新安縣在洛陽西七十里。 上之在陝也，司天監奏：星氣有變，期在今秋，不利東行。 此椒殿弒逆之徵也。天之垂象示戒，豈不昭昭也哉！ 故上欲以十月幸洛。至是，全忠令醫官許昭遠吿醫官使閻祐之司天監王墀內都知韋周晉國夫人可證等謀害元帥，悉收殺之。 唐末置醫官使以主醫官。內都知，盛唐知內侍省之職事也。至宋，沿唐之制，有內侍省左·右班都都知左·右班都知副都知。閻祐之王墀之死，以言星氣也；韋周可證之死，以附耳語也。元帥，朱全忠。	1
仙方上品誇灵种，忽怪灵芝拆紫苞。玉泽返婴看验术，少微山是小三茅。	0
倏来如诇伺，奇中费堤防。最善逃形影，恶知辨臭香。□□□不见，乌获臂空攘。□诧藏幽密，其如盖愈彰。	0
李靖度嶺，遣使分道招撫諸州，所至皆下。 使，疏吏翻。 蕭銑桂州總管李襲志帥所部 章：十二行本部下有諸州二字；乙十一行本同；孔本同。 來降， 桂州，隋志之始安郡。 趙郡王孝恭卽以襲志爲桂州總管，明年入朝。 朝，直遙翻。 以李靖爲嶺南撫慰大使，檢校桂州總管，引兵下九十六州，得戶六十餘萬。	1
澹景微阴正送梅，幽人逃暑瘿楠杯。水花移得和鱼子，山蕨收时带竹胎。啸馆大都偏见月，醉乡终竟不闻雷。更无一事唯留客，却被高僧怕不来。	0
帝謂太中大夫來歙曰： 姓譜：郲，子姓，商之支孫，食采於郲，因以爲氏；後避難去邑。漢功臣表有軑侯來蒼。歙，許及翻。 今西州未附， 西州，謂隗囂也。 子陽稱帝， 子陽，公孫述字。 道里阻遠，諸將方務關東，思西州方略，未知所在。 章：十二行本在下有奈何二字；乙十一行本同；孔本同；張校同。 歙曰：臣嘗與隗囂相遇長安。其人始起，以漢爲名。 事見三十九卷更始元年。 臣願得奉威命，開以丹靑之信， 揚子曰：聖人之言，炳若丹靑。 囂必束手自歸；則述自亡之勢，不足圖也！帝然之，始令歙使於囂。 使，疏吏翻；下同。 囂旣有功於漢，又受鄧禹爵署， 事見上卷元年。 其腹心議者多勸通使京師，囂乃奉奏詣闕。帝報以殊禮，言稱字，用敵國之儀，所以慰藉之甚厚。 賢曰：慰，   安也。藉，薦也。言安慰而薦藉之也。	1
緭說伯之曰： 荷，下可翻。聽，讀曰廳。歃，色甲翻。說，式芮翻。 今舉大事，宜引衆望。長史程元沖，不與人同心；臨川內史王觀，僧虔之孫，人身不惡，可召爲長史以代元沖。 觀，古玩翻。 伯之從之，仍以緭爲尋陽太守，永忠爲輔義將軍，龍符爲豫州刺史。觀不應命。豫章太守鄭伯倫起郡兵拒守。程元沖旣失職於家，合帥數百人， 合衆而帥之以攻伯之。 乘伯之無備，突入至聽事前； 聽，讀與廳同。 伯之自出格鬭，元沖不勝，逃入廬山。 廬山在江州南。 伯之密遣信報虎牙兄弟，皆逃奔盱眙。 盱眙，音吁怡。	1
淇水春正绿，上宫兰叶齐。光风两摇荡，鸣佩出中闺。一顾授横波，千金呈瓠犀。徒然路傍子，恍恍复悽悽。	0
琴书半室。向桂边偶然，一见秋色。老树香迟，清露缀花疑滴。山翁翻笑如泥醉，笑生平、无此狂逸。晋人游处，幽情付与，酒尊吟笔。任萧散、披襟岸帻。叹千古犹今，休问何夕。发短霜浓，却恐浩歌消得。明年野客重来此，探枝头、几分消息。望西楼远，西湖更远，也寻梅驿。	0
上吞巴汉控潇湘，怒似连山净镜光。魏帝缝囊真戏剧，苻坚投箠更荒唐。千秋钓艇歌明月，万里沙鸥弄夕阳。范蠡清尘何寂寞，好风唯属往来商。	0
直道无适可，小官真漫论。夫君自行义，而我更何言。独柱难为力，横流不奈浑。此心持送子，饮泪当前樽。	0
晉王還營，聞周德威父子死，哭之慟，曰：喪吾良將，是吾罪也。以其子幽州中軍兵馬使光輔爲嵐州刺史。 晉王悔不用周德威之言，致其戰死，故罪己而擢其子。嵐，盧含翻。	1
翩翩红叶舞霜秋，紫禁人闲约胜游。手把金英思泛酒，登高还上去年楼。	0
骤雨鸣宫瓦，新槐密禁城。鸳行趋晓肃，鸡唱入云清。日晃千袍影，风传万岁声。天心求允协，飞奏入承明。	0
建雄留後劉在明朝于契丹，以節度副使駱從朗知州事。帝遣使者張晏洪等如晉州，諭以己卽帝位，從朗皆囚之。大將藥可儔殺從朗，推晏洪權留後，庚辰，遣使以聞。	1
多情王粲怕登楼，谁遣人间汗漫游。莼菜梦回千里月，蘋花老却一江秋。人如沙燕年年别，骚到湘累字字愁。正尔相观衣带水，角声孤起暮云稠。	0
寒食北园春已深，梨花满枝雪围遍。清香每向风外得，秀艳应难月中见。苦嫌桃李共妖冶，多谢松篁相葱茜。黄鹂紫燕莫过从，时有一声拖白练。	0
栈阁传铃夜已深，下方方沸管弦音。霜飞初气侵清坐，月耿斜晖促苦吟。蓍草只知浮世事，灯花难说隐人心。依然流水高山意，我欲从之学鼓琴。	0
陳霸先發始興，至大庾嶺， 大庾嶺，在今南安軍大庾縣西南二十里。吳錄：南野縣有大庾山，自嶺嶠九嶝二里，至嶺下，平行十里，至平亭。 蔡路養將二萬人軍於南野以拒之。 南野縣，漢屬豫章郡，晉屬南康郡。劉昫曰：唐韶州始興縣，漢南野縣地。宋白曰：虔州之南康大庾嶺，南雄州之始興，皆漢南野縣地。輿地志：今虔州龍南縣，漢南野縣地。將，卽亮翻。 路養妻姪蘭陵蕭摩訶，年十三，單騎出戰，無敢當者。杜僧明馬被傷， 騎，奇寄翻。被，皮義翻。 陳霸先救之，授以所乘馬；僧明上馬復戰， 上，時掌翻。復，扶又翻。 衆軍   因而乘之，路養大敗，脫身走。霸先進軍南康， 考異曰：太淸紀在二月。今從陳帝紀。 湘東王繹承制授霸先明威將軍交州刺史。	1
孰谓拙者鸠，已厌不可弹。吾寒方病雪，尔何雪自唤。寒城千万家，什伍赤两骭。通衢结沮冰，走指堕或半。门闭市无人，灶冷烟不爨。俗以雪为贺，我独雪之叹。富贵宜为忧，不忧亦何患。	0
三台八座九品官，名目不同而已矣。	0
飞雨日萧萧，秋风收晚暑。掩关兀然坐，默与玄相遇。坐久忽相忘，玄我无宾主。神游出八纮，鸿蒙见气母。	0
满空寒雨杂飞烟，湖上先生拥褐眠。借问茅斋容客否，夜灯相伴读韦编。	0
胡骄马惊沙尘起，胡雏饮马天津水。君为张掖近酒泉，我窜三巴九千里。天地再新法令宽，夜郎迁客带霜寒。西忆故人不可见，东风吹梦到长安。宁期此地忽相遇，惊喜茫如堕烟雾。玉箫金管喧四筵，苦心不得申长句。昨日绣衣倾绿尊，病如桃李竟何言。昔骑天子大宛马，今乘款段诸侯门。赖遇南平豁方寸，复兼夫子持清论。有似山开万里云，四望青天解人闷。人闷还心闷，苦辛长苦辛。愁来饮酒二千石，寒灰重暖生阳春。山公醉后能骑马，别是风流贤主人。头陀云月多僧气，山水何曾称人意。不然鸣笳按鼓戏沧流，呼取江南女儿歌棹讴。我且为君槌碎黄鹤楼，君亦为吾倒却鹦鹉洲。赤壁争雄如梦里，且须歌舞宽离忧。	0
松门堆复积，埋石亦埋莎。为瑞还难得，居贫莫厌多。听怜终夜落，吟惜一年过。谁在江楼望，漫漫堕绿波。	0
三月，辛卯，以劉仁軌兼太子少傅，餘如故。 仁軌先爲尙書左僕射同中書門下三品。 以侍中郝處俊爲太子少保，罷政事。	1
閏月，魏以頓丘王李峻爲太宰。	1
古寺春山青更妍，长松修竹翠含烟。汲泉拟欲增茶兴，暂就僧房借榻眠。	0
才高一世有奇功，掩卷令人独想风。莫笑狄祠迁武相，致人从古是英雄。	0
议政西清贵，辞荣北第开。鲁冈天与寿，荀里世多才。象告中台坼，峰惊半岳摧。秋风嵩少路，箫鼓有馀哀。	0
鮮卑其至鞬自將萬餘騎攻南匈奴於曼柏，薁鞬日逐王戰死，殺千餘人。 鞬，居言翻。薁，於六翻。	1
江南龙节水为乡，水不纯阴又半阳。一片湖光共深浅，两般泉脉异温凉。	0
山翁七十头如雪，胸中泰华巧盘折。平生两手展不尽，临老更欲矜奇绝。吾家有堂面危壁，衮衮黄埃眼界窄。呼来抟沙浅拂黛，倏惊突出千峰碧。倚藜矫首一长吟，萧然径与人寰隔。何当讳姓吴门去，踏遍东南万山春。	0
草下阴虫叶上霜，朱栏迢遰压湖光。兔寒蟾冷桂花白，此夜姮娥应断肠。	0
棱层不隔梅花岭，万里相从识两翁。却怪牧牛亭下路，石麟咫尺卧秋风。	0
汲黯匡君切，廉颇出将频。直词才不世，雄略动如神。政简移风速，诗清立意新。层城临暇景，绝域望馀春。旗尾蛟龙会，楼头燕雀驯。地平江动蜀，天阔树浮秦。帝念深分阃，军须远算缗。花罗封蛱蝶，瑞锦送麒麟。辞第输高义，观图忆古人。征南多兴绪，事业闇相亲。	0
放逐身蓝缕。被门前、群鸥戏狎，见推盟主。若把士师三黜比，老子多他两度。袖手看、名场呼五。不会车边望尘拜，免他年、青史羞潘母。句曲洞，是归路。平生怕道萧萧句。况新来、冠敧弁侧，醉人多误。管甚是非并礼法，顿足低昂起舞。任百鸟、喧啾春语。欲托朱弦写悲壮，这琴心、脉脉谁堪许。君按拍，我调柱。	0
虽念三年别，犹欣一日逢。哦诗能淡伫，作邑想雍容。古柏宜秋雨，寒鸦伴晓钟。归涂莫惆怅，喜事见重重。	0
佑圣生贤佐，天心在抚民。昌期膺治运，谷旦降元臣。四序功成晚，三台耀拱辰。严凝气刚劲，謇谔性忠纯。凛凛风霜操，优优雨露仁。高才映今古，妙学洞天人。黼黻文华国，渊源德润身。四朝师令望，百辟仰清尘。射策明三道，观光耀九宾。咸知帝赉说，复诵岳生申。视草金銮殿，登庸凤诏春。夔龙名不陨，鲁卫政相因。交荫槐阴茂，联华棣萼亲。庙堂熙帝载，衮绣并天伦。政柄劳无惮，侯邦逸久均。偃藩心固乐，调鼎味宜新。上宰虚黄阁，除书下紫宸。百神怀景福，万化入鸿钧。阴德施黎庶，休功格昊旻。自当侔带砺，讵止约松椿。贱士睎高躅，趋风愧下陈。愿言千万寿，献颂敢辞频。	0
知誥請帥步卒二千，易吳越旗幟鎧仗，躡敗卒而東，襲取蘇州。 躡，尼輒翻。 溫曰：爾策   固善；然吾且求息兵，未暇如汝言也。諸將皆以爲：吳越所恃者舟楫，今大旱，水道涸，此天亡之時也，宜盡步騎之勢，一舉滅之。溫歎曰：天下離亂久矣，民困已甚，錢公亦未易可輕；若連兵不解，方爲諸君之憂。今戰勝以懼之，戢兵以懷之，使兩地之民各安其業，君臣高枕，豈不樂哉！ 易，以豉翻。戢，則立翻。枕，職任翻。樂，音洛。史言徐溫能保勝安民。 多殺何爲！遂引還。 還，從宣翻，又如字。	1
清风敛霁入巴山，春涨攘人钓月湾。欠个小舟青箬笠，着侬长在水云间。	0
触事嫌猜只一瘖，出门固羡砌虫吟。无情河汉西流去，惟有白云知此心。	0
十里长皋五里亭，天涯送月泪缘缨。洛辞但许凌波渡，桃曲犹烦用楫迎。远信即时劳裂素，客心何日免摇旌。芳晨莫遣归期晚，碧草江南正乱莺。	0
初，吳徐溫自以權重而位卑，說吳王曰：今大王與諸將皆爲節度使，雖有都統之名，不足相臨制； 唐授吳王行密諸道行營都統，其子渥隆演嗣位，皆宣諭使李儼承制授之。 請建吳國，稱帝而治。王不許。	1
独过长沙去，谁堪此路愁。秋风散千骑，寒雨泊孤舟。贾谊辞明主，萧何识故侯。汉廷当自召，湘水但空流。	0
吏部侍郞李林甫，柔佞多狡數，深結宦官及妃嬪家，伺候上動靜，無不知之， 伺，相吏翻。 由是每奏對，常稱旨，上悅之。 稱，尺證翻。 時武惠妃寵幸傾後宮，生壽王淸，諸子莫得爲比，太子浸疏薄。林甫乃因宦官言於惠妃，願盡力保護壽王；惠妃德之，陰爲內助，由是擢黃門侍郞。 考異曰：舊傳云：初，侍中裴光庭妻武三思女，詭譎有材略，與林甫私。中官高力士本出三思家，及光庭卒，武氏銜哀祈於力士，請林甫代其夫位；力士未敢言。玄宗使中書令蕭嵩擇相；嵩久之，以右丞韓休對。玄宗然之，乃令草詔。   力士遽漏於武氏，乃令林甫白休。休旣入相，甚德林甫，與嵩不和，乃薦林甫堪爲宰相，惠妃陰助之，因拜黃門侍郞，玄宗眷遇益深。按光庭妻，一寡婦耳，豈敢遽引所私代其夫爲相！韓休正直，雖得林甫先報，必不至薦之爲相。今不取。 五月，戊子，以裴耀卿爲侍中，張九齡爲中書令，林甫爲禮部尙書同中書門下三品。 爲李林甫得權太子廢張本。顏眞卿疏曰：天寶已後，閹官袁思藝日宣詔至中書，玄宗動靜必告林甫；林甫先意奏請，玄宗驚喜若神，以此權柄恩寵日甚。	1
全家领项付吴钩，香骨当年谁共收。鼎镬九泉留景进，旌幢千骑忆同州。唐人铁券惊何语，蜀国壶浆笑旧游。古柏参天僧社冷，暮烟风雨使人愁。	0
十一月，魏以尙書西平王源賀爲冀州刺史，更賜爵隴西王。 更，工衡翻。 賀上言：今北虜遊魂，南寇負險，疆埸之間，猶須防戍。 埸，音亦。 臣愚以爲，自非大逆赤手殺人，其坐贓盜及過誤應入死者，皆可原宥，讁使守邊；則是已斷之體受更生之恩，傜役之家蒙休息之惠。魏高宗從之。久之，謂羣臣曰：吾用賀言，一歲所活不少， 少，詩沼翻。 增戍兵亦多。卿等人人如賀，朕何憂哉！會武邑人石華吿賀謀反， 武邑縣，前漢屬信都，後漢屬安平，晉武帝分立武邑郡，至隋唐爲武邑武強衡水三縣地。 有司以聞，帝曰：賀竭誠事國，朕爲卿等保之， 爲，于僞翻。 無此，明矣。命精加訊驗；華果引誣， 自引服誣告之罪。 帝誅之，因謂左右曰：以賀忠誠，猶不免誣謗，不及賀者可無愼哉！	1
七百里山水，手中楖栗粗。松生师坐石，潭涤祖传盂。长拟老岳峤，又闻思海湖。惠能同俗姓，不是岭南卢。	0
春，正月，己巳，羌酋白對蓬等各帥部落內屬。 酋，慈由翻。	1
布袋包尽太虚空，拄杖击破三千界。世界若还击得碎，拄杖何止如许大。若言包得太虚空，虚空却在布袋外。如何偏爱此等物，常与小儿作一队。问世人，会不会。夺了他拄杖，抢了他布袋。打杀许多小孩儿，看他弥勒何能解。弥勒抚掌笑呵呵，明月清风无挂碍。等到龙华三会时，依前有一弥勒在。	0
枯木立数茎，断岸走千尺。旁有牧牛儿，放牛倚拳石。牛闲芳草间，儿倦眠局蹐。画手笔入神，淡墨夺真迹。凭谁唤儿醒，落日归路僻。觉来横短笛，吹断远山碧。	0
机谋时未有，多向弈棋销。已与山僧敌，无令海客饶。静驱云阵起，疏点雁行遥。夜雨如相忆，松窗更见招。	0
晞屢破強寇，威名甚盛，善治繁劇， 治，直之翻。 用法嚴峻。其從母依之，晞奉養甚厚。從母子求爲將，晞不許，曰：吾不以王法貸人， 從才用翻。將，子亮翻。貸，他代翻。 將無後悔邪！固求之，晞乃以爲督護；後犯法，晞杖節斬之，從母叩頭救之，不聽。旣而素服哭之曰：殺卿者，兗州刺史，哭弟者，苟道將也。 苟晞，字道將。	1
长吉才狂太白颠，二公文阵势横前。谁言后代无高手，夺得秦皇鞭鬼鞭。	0
平湖千顷浪花飞，春后银鱼霜更肥。菱叶饭，芦花衣，酒酣载月忙呼归。	0
木末长风送雨来，田家远近稻花开。披襟燕坐黄堂静，一笑江山爽气回。	0
边头能走马，猿臂李将军。射虎群胡伏，开弓绝塞闻。海山谙向背，攻守别风云。只为坑降罪，轻车未转勋。望湖关下战，杂虏丧全师。鸟啄豺狼将，沙埋日月旗。牛羊奔赤狄，部落散燕耆。都护凌晨出，铭功瘗死尸。	0
五月，丁卯，帝命劉知俊乘勝取邠州；知俊難之， 李繼徽據邠州，有鳳翔之援，故劉知俊以取之爲難。 辭以闕食，乃召還。	1
双石层棱倚翠巅，相传尝此会群仙。系风捕影谁能问，空见遗踪尚岿然。	0
二月阳和花正繁，软风轻扇笋斑斑。扬鞭江路心无事，问舍求田过浅山。	0
玉树春归日，金宫乐事多。后庭朝未入，轻辇夜相过。笑出花间语，娇来烛下歌。莫教明月去，留著醉姮娥。	0
草草还草草，湖东别离早。何处愁杀人，归鞍雪中道。出门迷辙迹，云水白浩浩。明日武陵西，相思鬓堪老。	0
公宴将阑日欲西，酒酣挥汗浥如泥。重陪簪橐联镳出，仍得篇章满箧携。直舍恍迷新户牖，赐书犹识旧签题。岂惟梦想钧天路，更似闻韶子在齐。	0
独伴羝羊海上游，相逢血泪向天流。忠贞已向生前定，老节须从死后休。不死未论生可喜，虽生何恨死堪忧。甘心卖国人何处，曾识苏公义胆不。	0
门有孙膑铺，家存甘贽妻。夜眠还早起，谁悟复谁迷。	0
黄昏骑得下天龙，巡遍茅山数十峰。采芝却到蓬莱上，花里犹残碧玉钟。	0
赤壁矶前江急流，周郎功业莽悠悠。惆怅沙边雨中树，无言供作古今愁。	0
契丹主入門，民皆驚呼而走。 呼，火故翻。 契丹主登城樓，遣通事諭之曰：我亦人也，汝曹勿懼！會當使汝曹蘇息。 氣絕而復息曰蘇；氣一出入爲息。一曰，更息曰蘇。 我無心南來，漢兵引我至此耳。 歸罪於杜威等。 至明德門，下馬拜而後入宮。以其樞密副使劉密權開封尹事。 先易置京尹以彈壓華人。 日暮，契丹主復出，屯於赤岡。 懼人心未一，未敢居城中。	1
庆历公偕起，元丰我独伤。两楹终昔梦，五鼎继前丧。薰歇曾攀桂，甘留所憩棠。素风知不坠，能世有诸郎。	0
己巳，魏主如信都。庚午，詔曰：比聞緣邊之蠻，多竊掠南土， 比，毗至翻。 使父子乖離，室家分絕。朕方蕩壹區宇，子育萬姓，若苟如此，南人豈知朝德哉！ 謂江南之人將不知魏朝之德也。朝，直遙翻。 可詔荆郢東荆三州，禁勒蠻民，勿有侵暴。 魏初置荆州於上洛，太和中，徙治穰城。置郢州於眞陽。眞陽，漢汝南郡之愼陽縣也。置東荆州於沘陽。	1
衰病无悰日日加，喜君来自帝王家。素娥正驾一轮玉，老桂方开双树花。置酒虽欣陪重客，侑樽还愧乏名娃。莫辞今夕如泥醉，须念明朝各一涯。	0
鸣鞭晚日禁城东，渭水晴烟灞岸风。都傍柳阴回首望，春天楼阁五云中。	0
一点郎星光彻晓。许大乾坤，难著经纶手。拂袖归来应自笑。山翁偏爱林泉好。庭下儿孙歌寿酒。不献蟠桃，不数安期枣。且喜今朝云出岫。定知霖雨苍生早。	0
北城寒食烟火微，落花胡蝶作团飞。王孙出游乐忘归，门前骢马紫金鞿。吹笙帐底烟霏霏，行人举头谁敢睎。扣门狂客君不麾，更遣倾城出翠帷。书生老眼省见稀，画图但觉周昉肥。别来春物已再菲，西望不见红日围。何时东山歌《采薇》，把盏一听《金缕衣》。	0
周楚公趙貴衞公獨孤信故皆與太祖等夷， 宇文泰廟號太祖。 及晉公護專政， 宇文護自中山公進封晉公。 皆怏怏不服。 怏，於兩翻。 貴謀殺護，信止之；開府儀同三司宇文盛吿之。丁亥，貴   入朝，護執而殺之，免信官。 此所謂主少國疑，大臣未附之時也。旣殺趙貴，護之威權成矣。	1
隙土惜荒弃，剪治成春畦。讲雩时泽洽，葵荏高参差。酾渠若贯脉，疏塍如画棋。为吾谢来客，桔槔毋语机。	0
夜醮星坛海岳飞，龙车摇曳羽云衣。红霞影里轻烟色，玉烛风清皓月辉。三岛花明铺锦绣，千年鹤送下金扉。仙家莫道无多事，十二琼楼恨不归。	0
征人不敢安，蓐食待明发。润冲石上云，冷踏松间月。艰难付一笑，岁月惊屡阅。偃亚道傍松，茯苓应可掘。	0
形骸饫餍城市劳，思得远去与俗逃。借来马病行欲倒，著鞭迫急翻奔跳。连绵半日走十堠，急雨随湿衣与袍。到家觅火烘衣湿，亟书名纸挥墨毫。由来道同志易合，顾人谓我此可交。形秽向逢珠在侧，联坐愧用狗续貂。喜爱常令对面月，招延不许他有庖。玄谈直抵世不到，大论许致君为尧。喧呼脱落笑绝倒，中乐不肯旁诮嘲。久孤得聚气遂振，张目视人皆么么。促席捉手坐接膝，不肯放去逾分宵。平明懒睡未及起，稠叠仆足烦见招。披囊示我文数纸，晚霞烂漫新晴霄。魂迷心醉不敢议，畏伏缩若鼠见猫。同骑疲马远眺望，独止不进须连镳。江东山水雅丰富，熟视若在图画抄。嶙峋高疑地作限，浪渺远若天不包。是时高秋鲈可鲙，爱欲弃绶同鱼舠。直道有知私自贺，生平郁结数日消。笑颜快意面改色，食饮惬足肠生膋。今之腐儒不可洽，欲近俗气先腥臊。寻常语我我不听，视如秋月鸣蜩蟧。数日忽得正叔语，温玉摐击金相敲。胸怀坦傥气焰大，天马断辔鲸横涛。惜乎偶会复促别，归鞭行袖交相飘。还家日益无聊赖，口久不语如著胶。畏人常先走木猭，得食每后残桃螬。飘风西来岁月晚，寒压天面低不凹。一夕浓霜死群翠，病若火逼毛发焦。鸣鸿南飞地得暖，鸦乌暮去林有巢。使人对之亦自感，平时乃此穷途号。百忧丛侵方寸乱，顶发不痒手自搔。时时强酒期自醉，不忍把笔私成骚。近嫌文字不足学，欲出简札临渊抛。惟思边堠愿得到，耳静意若闻金刀。安得铁马十数万，少负弩矢加矛腰。力在快战不愿守，直令疻斗而血鏖。东西南北四问罪，使人不敢诬天骄。增尸为城骨筑垒，滴血衅地尘不嚣。归来再拜贺太平，亟出敌首都城枭。如何壮志不可遂，穷愁压挫朱颜彫。因君知我故道此，以代面语相喧呶。	0
荆门对巫峡，云梦迩阳台。燎火如奔电，坠石似惊雷。天寒秋水急，风静夜猿哀。枕席无由荐，朝云徒去来。	0
峨峨日观出云层，西麓灵庵寄佛乘。金地阙人安大众，玉京选士得高僧。霜刀断腕群魔伏，钿轴存心奥义增。顾我旧山泉石美，湔除诸恶赖贤能。	0
出处身之道，穷通命有时。九门无直谒，千里去何为。南亩春耕近，西风去马羸。白云况多恨，归计莫令迟。	0
癸酉，鄱陽哀王休業卒。	1
韩庙坡为记，罗池愈制碑。老农不识字，自唱送神诗。	0
金天诞圣千秋节，玉醴还分万寿觞。试听紫骝歌乐府，何如騄骥舞华冈。连鶱势出鱼龙变，躞蹀骄生鸟兽行。岁岁相传指树日，翩翩来伴庆云翔。	0
一从为客今五年，囊中羞涩无一钱。虽逢恶客如栎社，匠石不顾斤斧全。自矜尚可诧妻子，不用戒谨长安眠。性慵外户纵不闭，窃类陈平佐刺船。昨者小儿治藩落，坚不可拔高踰肩。心疑过意使辍作，瓦棺自免一坏穿。答云灶下不安室，慵倦未终频计日。饥鹰在臂常掣韝，病鹤伤心怀旧匹。有自而然尔莫惭，无以聚人吾自黜。又思厨清固无馀，以我养尔何怨疾。忍饥只合且困眠，何为目眺思悠然。尔今肠空尚图逸，藉饱安得同周旋。人生有命甘淡泊，安贫听我歌薰弦。古来饥渴第可忍，醉饱以德方称贤。	0
妙处常存道岂高，个中得意自陶陶。空堂寂寞丰碑在，观里何人复种桃。	0
猗我僖祖，德潜而充。庆之所基，日茂以崇。施及后嗣，天命有融。庙歌载之，播于无穷。	0
深泥漫漫污后土，长安闭门三日雨。顽云不动风伯愁，飞电更相雷师怒。阳乌力弱不自持，天漏已宽无石补。麦蛾禾耳不足忧，当念为鱼救无禹。	0
孟海公與竇建德同伏誅，戴州刺史孟噉鬼不自安， 新志：武德四年以曹州之成武，宋州之單父楚丘置戴州。噉，徒濫翻。 挾海公之子義以曹戴二州反，以禹城令蔣善合爲腹心； 禹城縣屬齊州，隋之祝阿也。新舊志皆云，天寶元年，改祝阿爲禹城。此時未有禹城，當考。又前言蔣善合以鄆州來降，此以禹城令書之，亦未知爲誰所命也。 善合與其左右同謀斬之。	1
是非处处生尘埃，唯君襟抱无嫌猜。收帆依雁湓浦宿，带雨别僧衡岳回。芳樽稍驻落日唱，醉袖更拂长云开。清秋华发好相似，却把钓竿归去来。	0
乘月入秋山，月午山蹊静。森森松竹林，夹道散疏影。阴风留暗壑，白露蒙朝岭。耿耿村鸡鸣，坐感单衣冷。	0
精庐不住子，自有无生乡。过客知何道，裴回雁子堂。浮云归故岭，落月还西方。日夕虚空里，时时闻异香。	0
杨坚隋高皇，炀帝遂淫荒。恭帝不足道，四海正扰攘。三主四十年，天下禅于唐。	0
炎瘴抛身远，泥涂索脚难。网初鳞拨剌，笼久翅摧残。雷电颁时令，阳和变岁寒。遗簪承旧念，剖竹授新官。乡觉前程近，心随外事宽。生还应有分，西笑问长安。	0
五色文胜百鸟王，相思兼绝寄芸香。由来不是池中物，鸡树归时即取将。	0
为有台池无限娇，游人歌舞尚朝朝。清漪浴日开金面，晴哢调风衮绿腰。骚客五花唐殿马，主家七叶汉庭貂。丁宁红紫休开遍，约住春风待见邀。	0
我爱正考甫，思贤作商颂。我爱扬子云，理乱皆如凤。振衣中夜起，露花香旖旎。扑碎骊龙明月珠，敲出凤皇五色髓。陋巷萧萧风㭊㭊，缅想斯人胜圭璧。寂寥千载不相逢，无限区区尽虚掷。君不见沈约道，佳人不在兹，春光为谁惜。	0
五年己卯九一九	1
头胪如此可何官，习气居然简册间。似有宿缘吾士友，差强人意此溪山。青衿笑语非为冷，黄卷工夫可得闲。珍重相期进明德，莫教具素有惭颜。	0
冬，十月，丁亥，葛榮至洛，魏主御閶闔門 洛城西面有廣陽西明閶闔三門。又洛陽宮城門曰閶闔，註已見八十四卷晉惠帝太安元年。 引見，斬於都市。	1
从君未省涉津涯，白璧明珠屡拜嘉。一吸湖江真大国，仅除风雨亦寒家。簿书笑我忙官事，笔砚饶君管物华。世味可能争腊毒，馁蛟馋兕漫摇牙。	0
失却烟花主，东君自不知。清香更何用，犹发去年枝。	0
老欲求吾志，时方摭我华。强将愁出塞，空得病还家。日转山河暖，风含草木葩。胜游思一往，不敢问三车。	0
君不见年年三月千丛媚，紫烂红繁誇胜异。寻常人戴满头归，醉折狂分不为贵。枝闲叶尽根空培，人情皆待明年开。化工自有呼魂术，霜前唤下琼瑶台。王母亲将金粉傅，麻姑齐借霓裳来。主人盖是神仙才，不然此物胡为而来哉。二姬劝酒谁引满，长洲懒吏先举杯。多感同年与攀折，吟诗欲谢难轻发。青宫校书方遁迹，代我作歌如锦拆。他年吾辈功业成，与君共作骑鲸客。	0
先生高兴似樵渔，水鸟山猿一处居。石径可行苔色厚，钓竿时斫竹丛疏。欺春祗爱和醅酒，讳老犹看夹注书。莫道无金空有寿，有金无寿欲何如。	0
昼日苦卒卒，忽焉不加思。长夜漫不眠，起复日所为。所为浩多愧，不与初心期。虚云圣贤学，实从世俗归。虽耻犹奈何，长歌涕垂颐。	0
竟岁不得面，移书焉用频。我方得吾弟，今岂有斯人。海内友非少，谈间子独亲。醉馀无浪语，尤见醉中真。	0
一枝密密一枝疏，一树亭亭一树枯。月是毛锥烟是纸，为予写作百梅图。	0
乱竹敲风远，高松过雨凉。检书防落烬，下幕恐遗香。好月娟娟上，轻云苒苒长。端令阻佳客，不得共清觞。	0
四照仙花次第开，上林重睹属车来。雨晴驰道纡天步，风引浓香到寿杯。瑞燕入檐时拂掠，恩鱼窥钓更徘徊。柏梁绝唱容赓缀，独愧非才亦与陪。	0
穆穆令闻，溥博有容。泽被万宇，靡不率从。恭陈量币，明荐其衷。礼亦宜之，享德攸同。	0
欲识当年杜伯升，飘然云水一孤僧。若教俯首随缰锁，料得如今似我能。	0
烟雨庭前锦伞张，一般秾郁雪深堂。偶扶晴日孤筇出，连挹春风两屋香。供佛省烧苍柏子，薰书不藉绿芸囊。冰霜尽厄芳心在，自与梅花是雁行。	0
明月孤舟远，吟髭镊更华。天形围泽国，秋色露人家。水馆萤交影，霜洲橘委花。何当寻旧隐，泉石好生涯。	0
梁苑隋堤事已空，万条犹舞旧春风。那堪更想千年后，谁见杨花入汉宫。	0
岳鄂旧游处，重来岁月更。联翩识吾友，邂逅慰平生。风送故人远，槐催举子惊。扁舟更珍重，万里莫留行。	0
明发望远山，一一粲可数。幽人萌望心，便被山灵妒。逡巡出神通，变化足惊怖。初将兜罗绵，擘作霏微絮。周遭裹世界，仰视失天宇。高悬赤瑛盘，不计丈尺许。下照空濛间，红光贯轻素。中有人物影，纷纭竞来去。亦各有所持，莫辨是何具。犹嫌未奇怪，别出奇怪处。珠立一路幢，瑶森四山树。横空金桥梁，拔地玉窣堵。骇目方谛观，捲地急收去。恍疑刮眼膜，依旧认山路。那知幻与真，不记梦兼寤。神游峨眉山，诳俗笑佛祖。笑诳却被诳，佛祖还笑汝。	0
照水飞禽斗影，舞风小径低花。征鸿排尽相思字，音信落谁家。系恨腰围顿减，禁愁酒力难加。楼高日暮休帘卷，芳草满天涯。	0
先是，銑遣黃門侍郞江陵劉洎略地嶺表，得五十餘城，未還而銑敗，洎以所得城來降，   除南康州都督府長史。 是年分端州之端溪置南康州，仍置都督府，督端康封新宋瀧等州。時改總管府爲都督府。貞觀初，始分上中下州。洎，其冀翻。長，知兩翻。	1
醉吟雪月思深苦，思苦神劳华发生。自学古贤修静节，唯应野鹤识高情。细泉出石飞难尽，孤烛和云湿不明。何事懒于嵇叔夜，更无书札答公卿。	0
放溜觌前溆，连山分上干。江回云壁转，天小雾峰攒。吼沫跳急浪，合流环峻滩。欹离出漩划，缭绕避涡盘。舟子怯桂水，最言斯路难。吾生抱忠信，吟啸自安闲。旦别已千岁，夜愁劳万端。企予见夜月，委曲破林峦。潭旷竹烟尽，洲香橘露团。岂傲夙所好，对之与俱欢。思君罢琴酌，泣此夜漫漫。	0
畦丁相引绕园行，指说亭基不记名。因想后湖题柱处，树林曾见作诗成。	0
晉王歸晉陽，休兵行賞，以周德威爲振武節度使同平章事。命州縣舉賢才，黜貪殘，寬租賦，撫孤窮，伸冤濫，禁姦盜，境內大治。 治，直吏翻。 以河東地狹兵少，乃訓練士卒，令騎兵不見敵無得乘馬；部分已定，無得相踰越，及留絕以避險； 分，扶問翻。踰越，謂左軍不得越右軍，後部不得踰前部之類。留絕，謂軍行須聯屬，不得或留止而中絕，或避險而不整。 分道並進，期會無得差晷刻。 後期必斬，軍法也。晷，居洧翻，日景也。期以日中，日晷過中而不至則爲差；餘以類推。晝夜分百刻。 犯者必斬。故能兼山東，取河南，由士卒精整故也。	1
名压年芳，倚竹根新影，独照清漪。千年禹梁藓碧，重发南枝。冰凝素质，遣凡桃、羞濯尘姿。寒正峭，东风似海，香浮夜雪春霏。练鹊锦袍仙使，有青娥传梦，月转参移。逋山傍莺系马，玉剪新辞。宫妆镜里，笑人间、花信都迟。春未了，红盐荐鼎，江南烟雨黄时。	0
寂寞日何为，闲居春色迟。惊风起庭雪，寒雨长檐澌。强饮樽中酒，嘲山世外诗。此生仍且在，难与老相离。	0
飒至池馆凉，霭然和晓雾。萧条集新荷，氤氲散高树。闲居兴方澹，默想心已屡。暂出仍湿衣，况君东城住。	0
新巢故园两依依，似与春花秋叶期。雨过池塘得泥迹，日高台榭卷帘迟。秋千节后初相见，祓禊人归有所思。双侣多情拟凭仗，小笺封就碧云诗。	0
楚楚碧霞裳，轻轻青玉履。三千一太真，道妆侍天子。	0
蚕寒冰趼瘦，蜂老露房欹。	0
卫懿恃昌富，乘轩鹤有禄。贵鹤贱用民，身残国颠覆。楚子惜名马，终焉葬人腹。爵封东山松，侯比渭川竹。时轻官秩紊，辟妄作威福。无益害有益，褒赏逮禽畜。所美非美然，恩泽及草木。或讥将军柏，无乃狃此俗。曷膺千钟养，曷被三品服。不为朝廷力，窃号委空谷。余知将军心，非悦世人目。千年抱贞操，劲节无屈曲。不为岁寒凋，守此万仞绿。天武累此名，冥不知宠辱。虽不助柏敬，岂意慕轸毂。吾侪之小人，悟主惟欲速。盗功仍苟容，岂耻无道谷。潭潭居紫府，沉沉据华屋。贪恩谋子孙，占俸及僮仆。膏肓病天下，天下思食肉。朝为四辅重，莫作三危逐。笙箫金谷宴，翣柳北邙哭。尚方属镂赐，朝服东市戮。君看古功臣，牖下死为祝。将军如有心，应哭世愈蹙。拔萃真不群，虚名岂其欲。胡不观其旁，满山皆朴樕。	0
倦行白雨翠云中，投宿禅房听晓钟。弹压山川诗未老，留连岩壑兴何浓。回看尘世频三叹，上彻天关更几重。径欲乘风此仙去，时时笙鹤下前峰。	0
初，奉天圍旣解，李楚琳遣使入貢，上不得已除鳳翔節度使，而心惡之。 惡其殺張鎰而附朱泚，且在肘腋之下也。惡，烏路翻。 議者言楚琳凶逆反覆，若不隄防，恐生窺伺； 伺，相吏翻。 由是楚琳使者數輩至，上皆不引見， 見，賢遍翻。 留之不遣。甫至漢中，欲以渾瑊代楚琳鎭鳳翔，陸贄   上奏，以爲：楚琳殺帥助賊， 事見二百二十八卷建中四年。帥，所類翻。 其罪固大，但以乘輿未復，大憝猶存， 書云：元惡大憝。憝，亦惡也，音徒對翻。 勤王之師悉在畿內，急宣速吿，晷刻是爭。 言較晷刻而爭遲速也。 商嶺則道迂且遙，駱谷復爲盜所扼， 復，扶又翻。 僅通王命，唯在褒斜， 據九域志，商州之路，達金洋皆數百里，而洋又遠於金。自商州西至長安復二百餘里，則其路迂遙，至長安蓋一千一百餘里。自駱谷關至洋州亦五百餘里。惟寶雞南入大散關，至梁州五百里而近。宋白曰：興元府東北至長安，取駱谷路六百五十二里，取斜谷路九百二十三里，驛路一千二百二十三里。 此路若又阻艱，南北遂將夐絕。 夐，休正翻。 以諸鎭危疑之勢，居二逆誘脅之中， 二逆，謂朱泚李懷光也。誘，音酉。 洶洶羣情，各懷向背。 背，蒲妹翻。 儻或楚琳發憾，公肆猖狂，南塞要衝， 塞，悉則翻。 東延巨猾，則我咽喉梗而心膂分矣。 咽，因肩翻。 今楚琳能兩端顧望，乃是天誘其衷， 兩端顧望，謂李楚琳外奉朝廷而陰事朱泚。杜預曰：衷，中也。陸德明曰：衷，音中，或丁仲翻。 故通歸塗，將濟大業。陛下誠宜深以爲念，厚加撫循，得其遲疑，便足集事。必欲精求素行，追抉宿疵， 行，下孟翻。抉，於決翻。 則是改過不足以補愆，自新不足以贖罪。凡今將吏，豈得盡無疵瑕，人皆省思， 省，悉景翻。 孰免疑畏！又況阻命之輩，脅從之流，自知負恩，安敢歸化！斯釁非小，所宜速圖。伏願陛下思英主大略，勿以小不忍虧撓興復之業也。 撓，奴敎翻。 上釋然開悟，善待楚琳使者，優詔存慰之。	1
乃翁只解日争晖，不解尘中脱叔兮。杨簿故应过习簿，建溪好处说松溪。此行诗句何须觅，满路春光总是题。飞上金銮稳安脚，竹林分付一莺啼。	0
綵服慈颜喜，纶音宠渥新。教忠当事主，顾养苦思亲。杭苇东西近，邮筒早晚频。宗公天下镇，眉寿保千春。	0
羔豚窘虎豹，鸠雀穷鹰鹯。巧者具机弋，鸷猛还拘挛。论功莫如神，论大莫如天。悲哉区区人，乃欲逃其间。	0
元夜笙歌满上都，九霄皓月舞蟾蜍。烛龙穿仗来天际，万叠黄云覆帝车。	0
看尽都城种海棠，只将一径引教长。约斋妙出春风手，人在中央花四傍。	0
小雨添溪滑，新晴散野清。寸襟如水阔，一桨共云轻。坦坦道皆直，萦萦径自横。天衢从此卜，何用问前程。	0
秦太子之妃曰華陽夫人， 蓋食湯沐邑於華陽，因以爲號。華，戶化翻。 無子；夏姬生子異人。異人質於趙；秦數伐趙，趙人不禮之。 夏，戶雅翻。質，音致。數，所角翻。 異人以庶孽孫質於諸侯，車乘進用不饒， 張晏曰：孺子曰孽子。何休曰：孽子，賤子也，非嫡正之子曰孽。師古曰：孽，庶子也。唐韻曰：猶木之有孽生也。異人於秦太子爲庶子，於秦王爲庶孽孫。孽，魚列翻。索隱曰：進者，財也，宜依小顏讀爲賮，古字多假借用之。進，音才刃翻。 居處困不得意。	1
逍遥通物性，大道有圆方。山谷高深浅，人心自短长。阴阳穷岂竭，造化入无疆。尘埃飞作垢，惊雁不成行。	0
小箔鸣机几万家，时清犹想旧繁华。楼台夜映双溪月，箫鼓春迷后坂花。回首十年真梦寐，停骖四顾但风沙。却过萧寺无人语，独对枯林数暝鸦。	0
庚寅，魏主如陰山。	1
花趁清明争展。白白红红满院。莫怪泪痕多，爱底不能得见。凝恋。凝恋。门外雨飞帘卷。	0
醉头兀兀接篱斜，客宦归来赋白华。小洞方池初着意，坐看梅雨数残花。	0
閏月，遣故廷尉王平等五人持節行郡國，舉賢良，問民疾苦冤失職者。 行，下孟翻。	1
督府春移檄，江城昼撤花。好书如隔世，久客似无家。畏路多言虎，荒村半是鸦。道逢西北客，挥泪问京华。	0
秋，桃李華。	1
甲子今重数，生涯只自怜。殷勤元日日，欹午又明年。	0
姑苏城外柳初凋，同上江楼更寂寥。绕壁旧诗尘漠漠，对窗寒竹雨潇潇。怜君别路随秋雁，尽我离觞任晚潮。从此草玄应有处，白云青嶂一相招。	0
梦觉西窗晓，听风过曲廊。好诗非易辨，閒坐尽无妨。人静鸟乌喜，雨来花草香。寸心经患难，况复近秋凉。	0
惊闻远客访良夜，扶病起坐纶巾欹。清谈白纻思悄悄，玉绳银汉光离离。三吴烟雾且如此，百越琛赆来何时。林端片月落未落，强慰别情言后期。	0
董卓率諸公上書，追理陳蕃竇武及諸黨人，悉復其爵位，遣使弔祠，擢用其子孫。	1
干木布衣者，守道杜衡门。德光义且富，肯易王侯尊。魏主钦其贤，轼庐情亦敦。秦兵遂不举，高卧为国藩。	0
迥起来应近，高飞去自遥。映林同落雪，拂水状翻潮。犹有幽人兴，相逢到碧霄。	0
云梦泽南春欲还，柯山鹎鵊晓关关。幽人梦觉殷勤听，落月江风尚薄寒。	0
冬，十月，甲午，燕中衞將軍衞雙有罪，賜死。李旱還，聞雙死，懼，棄軍而亡，至板陘， 陘，音刑。 復還歸罪。 復，扶又翻。 燕主盛復其爵位，謂侍中孫勍曰：旱爲將而棄軍，罪在不赦。 勍，渠京翻。將，卽亮翻。 然昔先帝蒙塵，骨肉離心，公卿失節，惟旱以宦者忠勤不懈，始終如一， 事見上卷二年。 故吾念其功而赦之耳。	1
弘密遣尙書姜紀謂纂曰：主上闇弱，未堪多難； 難，乃旦翻。 兄威恩素著，宜爲社稷計，不可徇小節也。纂於是夜帥壯士數百踰北城，攻廣夏門，弘帥東苑之衆斧洪範門。 王隱晉書曰：涼州城東西三里，南北七里，本匈奴所築。及張氏之世，又增築四城，箱各千步；東城命曰講武場，北城名曰玄武圃，皆殖園果，有宮殿。廣夏門洪範門，皆中城門也。帥，讀曰率。夏，戶雅翻。 左衞將軍齊從守融明觀， 觀，古玩翻。 逆問之曰：誰也？衆曰：太原公。從曰：國有大故，主上新立，太原公行不由道，夜入禁城，將爲亂邪？因抽劍直前，斫纂中額， 中，竹仲翻。 纂左右禽之。纂曰：義士也，勿殺！紹遣虎賁中郞將呂開帥禁兵拒戰於端門，呂超帥卒二千赴之，衆素憚纂，皆不戰而潰。纂入自靑角門，升謙光殿。 靑角門，蓋涼州中城之東門也。謙光殿，張駿所起；自以專制河右而世執臣節，雖謙而光，故以名殿。 紹登紫閤自殺。呂超奔廣武。	1
二月，丙辰，車駕還洛陽。	1
春，正月，朱提太守楊術與成將羅恆戰于臺登，兵敗，術死。 朱提，音銖時。	1
雪气著我屋，鸡肤畏薄衾。春寒竹窗睡，晓梦故乡心。多病妨豪饮，无私称苦吟。小炉炽新炭，卯酒再三斟。	0
宣武節度使劉洽攻李納之濮陽，降其守將高彥昭。 使，疏吏翻。濮，博木翻。降，戶江翻。將，卽亮翻。	1
左秉朱干，右挥玉戚。以象武缀，以明皇德。天子荣养，群臣述职。四夷宾附，罔不承式。	0
同赏败荷疏柳。	0
便欲相寻去，山光看水光。野航因挟策，春韭自炊粱。踽踽吾才短，翩翩子意长。文翁他日誉，不但劝农桑。	0
盛德须知异禀，天教占尽秋光。一轮明月照华堂。荐寿笙歌嘹亮。座上簪缨并列，庭前兰玉成行。只应难老胜松篁。五福人间供仰。	0
自晉氏渡江，三吳最爲富庶，貢賦商旅，皆出其地。及侯景之亂，掠金帛旣盡，乃掠人而食之，或賣於北境，遺民殆盡矣。	1
十一月，戊申朔，日有食之。	1
白云今不去，惆怅昔人非。叶落风前响，犹疑踏雪归。	0
舍生求道有前踪，乞脑剜身结愿重。大去便应欺粟颗，小来兼可隐针锋。蚌胎未满思新桂，琥珀初成忆旧松。若信贝多真实语，三生同听一楼钟。	0
春江一曲柳千条，二十年前旧板桥。曾与美人桥上别，恨无消息到今朝。	0
戏彩堂深翠幕张。南飔特地作微凉。葵花向日枝枝似，萱草忘忧日日长。门有庆，福无疆。老人星与酒生光。殷勤更假天吴手，倾泻西江入寿觞。	0
二月，壬寅，秦州地連震，壞公私屋殆盡，吏民壓死者四千餘人；命左丞相蕭嵩賑恤。 壞，音怪。賑，津忍翻。	1
秋风瑟瑟吹帘旌，浪英碎玉秋渚平。绮阁美人抱明月，坐洒银钩锥画雪。神情何似卫夫人，小年学歌风挽云。锦囊乞句苦不早，种树江南今亦老。阁中璧月闲摇空，美人巧笑开芙蓉。凌波莫背栏干立，捲帘但放馀霞入。茂陵白马何时归，江北枫花处处飞。	0
春宵宫女著春绡，铃索无风自动摇。昼下珠帘猧子睡，红蕉窠下对芭蕉。	0
眉黛低颦，一声春满流苏帐。却从檀响。渐到梅花上。归卧孤舟，梅影舟前扬。劳心想。岸横千嶂。霜月铺寒浪。	0
白日归来皆有意，平生事了最为难。可怜万顷烟波色，只属天随醉眼看。	0
癸丑，以光祿勳陳國袁滂爲司徒。	1
一径皎无尘，浓酥点烂银。园池晴后雪，风景腊中春。采蜜蜂时背，偷香蝶命屯。都将潇洒格，分付与诗人。	0
年年春日异乡悲，杜曲黄莺可得知。更被夕阳江岸上，断肠烟柳一丝丝。	0
春漠漠。闲尽绮窗云幕。悔不车轮生四角。却成缘分薄。想画鸦儿方学。小蹙恨人无托。不道月明谁共酌。这般情味恶。	0
古人皆执古，不辞冻饿悲。今人亦执古，自取行坐危。老菊凌霜葩，狞松抱雪姿。武王亦至明，宁哀首阳饥。仲尼岂非圣，但为互乡嗤。寸心生万路，今古棼若丝。逐逐行不尽，茫茫休者谁。来恨不可遏，去悔何足追。玉石共笑唾，驽骥相奔驰。请君勿执古，执古徒自隳。	0
下马邯郸陌头歇，寂寥崩隧临车辙。古柏重生枝亦乾，馀燎见风幽燄灭。白蒿微发紫槿新，行人感此复悲春。	0
割取风烟归此堂，尘缨更好濯沧浪。青山屋上下流水，永日翻书乐未央。	0
燕李旱行至建安，燕主盛急召之，羣臣莫測其故。九月，辛未，復遣之。李朗聞其家被誅， 被，皮義翻。 擁二千餘戶以自固；及聞旱還，謂有內變，不復設備， 復，扶又翻。 留其子養守令支， 應劭曰：令，音鈴；師古曰：音郞定翻。孟康曰：支，音祗；裴松之其兒翻。 自迎魏師於北平。 前漢北平郡治平剛，後漢治土垠，晉治徐無，後魏治盧龍。 壬子，旱襲令支，克之，遣廣威將軍孟廣平追及朗於無終，斬之。 無終，春秋無終子之國，自漢以來，爲縣，屬右北平。劉昫曰：唐薊州玉田縣，漢無終縣地。	1
戴花殢酒，酒泛金樽，花枝满帽。笑歌醉拍手，戴花殢酒。	0
何人夜折苕溪雪，吹落山堂寄清绝。梦回轩槛非人间，一岸扶疏碎残月。秋风索索秋意晚，叶外参差明叠巘。颇似江南短棹归，平沙雁落汀洲远。苍涛绕窗碧玉寒，中有渔父千古闲。知君胸次五湖阔，波声髣髴游杏坛。少林之孙韵枮木，避世避人何用逐。渭川谩复千亩多，江上由来一苇足。	0
有意兼程去，飘然二翼轻。故乡多久别，春草不伤情。洗钵泉初暖，焚香晓更清。自言难解缚，何日伴师行。	0
补天残片女娲抛，扑落禅门压地坳。霹雳划深龙旧攫，屈槃痕浅虎新抓。苔黏月眼风挑剔，尘结云头雨磕敲。秋至莫言长矻立，春来自有薜萝交。	0
炫晃天花著物新，壶中万景净无尘。光辉只欲饶寒士，清洁尤宜比古人。韦白吟时飘入砚，邹枚燕处舞回茵。明年霄汉横飞去，应踏繁霙拜玉宸。	0
五月，丙午，楊猷自澧州入朝。 是年正月已書楊猷離澧州，沿江泝漢，今方至京師。朝，直遙翻。	1
三茎瘦竹两株松，瑟瑟翛翛韵且同。抱节乍离新涧雪，盘根远别旧林风。岁寒相倚无尘地，荫影分明有月中。更待阳和信催促，碧梢青杪看凌空。	0
真气重嶂里，知君嘉遁幽。山阶压丹穴，药井通洑流。道者带经出，洞中携我游。欲骖白蜺去，且为紫芝留。忽忆武陵事，别家疑数秋。	0
余昔从君时，上堂拜姑嫜。相携上祖冢，岁时持酒浆。姑嫜相继没，马鬣不在乡。共君瓯盂饭，清涕流襦裳。君贫初赴官，有家不得将。妾无应书儿，松槚自成行。君别不复归，岁月何茫茫。长安拥朱绶，执雁事侯王。岂无一纸书，道路阻且长。年年酹寒食，妾心良自伤。君家旧巾栉，至今袭且藏。谅君霜露心，白首遥相望。	0
突出一清枝，孤村雪拥篱。韵无凡眼识，香有自心知。不是神仙骨，何缘冰玉姿。看看金鼎实，此味几人思。	0
孤烟一点绿溪湄，渔父幽居即旧基。饥鹭不惊收钓处，闲麛应乳负暄时。茅斋对雪开尊好，稚子焚枯饭客迟。胜事宛然怀抱里，顷来新得谢公诗。	0
南徐州刺史建平王景素，孝友淸令，服用儉素，又好文學， 好，呼到翻。 禮接士大夫，由是有美譽；太宗特愛之，異其禮秩。時太祖諸子俱盡，諸孫唯景素爲長；帝凶狂失德，朝野皆屬意於景素。帝外家陳氏深惡之； 長，知兩翻。屬，之欲翻。惡，烏路翻。 楊運長阮佃夫等欲專權勢，不利立長君，亦欲除之。其腹心將佐多勸景素舉兵，鎭軍參軍濟陽江淹獨諫之， 景素時以鎭北將軍鎭京口，以淹爲主簿。鎭軍當作鎭北。濟，子禮翻。 景素不悅。是歲，防閤將軍王季符得罪於景素， 江左之制，禁衛有直閤將軍，王國有防閤將軍。 單騎亡奔建康，吿景素謀反。 騎，奇寄翻。 運長等卽欲發兵討之，袁粲蕭道成以爲不可；景素亦遣世子延齡詣闕自陳。乃徙季符於梁州，奪景素征北將軍開府儀同三司。 征北亦當作鎭北。	1
浔阳物景真难及，练泻澄江最好看。曾上虚楼吟倚槛，五峰擎雪照人寒。	0
圣机神谋，天秘地藏，风行雷动。旦秣我马，夕取其疆。二君不知，晏眠于床。	0
问讯山东窦长卿。苍苍云外且垂纶。流水落花都莫问，等取，榆林沙月静边尘。江面不如杯面阔，卷起，五湖烟浪入清尊。醉倒投床君且睡，却怕，挑灯看剑忽伤神。	0
勇多侵路去，恨有碍灯还。嗅自微微白，看成沓沓殷。坐疑忘物外，归去有帘间。君问伤春句，千辞不可删。	0
六十年来此地居，灵台光耀胜冰壶。一朝破屋遂倾倒，且喜家中事事无。	0
方外主人名道林，怕将水月净身心。居然对我说无我，寂历山深将夜深。	0
清明将近春时节。	0
束帛徵诸老，深衣立一儒。乡人偕猎较，童子共风雩。屑屑羞来往，兢兢迨举扶。自惭衰竭久，书墓觉词芜。	0
柳梢无雪受风吹。绿垂垂。乳鸦啼。直下蒲萄，春水未平堤。却似今年春气早，白团扇，已相宜。红巾当日鸟衔飞。曲江湄。暮春时。孔雀麒麟，交蹙绣罗衣。何似野堂陪胜客，花影外，竹影移。	0
丁巳，太傅越自滎陽入京師。 越自去年徙屯滎陽。 中書監王敦謂所親曰：太傅專執威權，而選用表請，尙書猶以舊制裁之，今日之來，必有所誅。	1
娟娟天外月，正见上朝人。老桂欹藏树，纤钩侧抱轮。气清仍泛露，光淡即迎晨。尚作裴回意，西楼对结邻。	0
荒山乾没更节序，浊气拥地愁无边。非烟非雾不见日，欲雨欲雪难为天。	0
上聞武陵王紀東下，使方士畫版爲紀像， 畫，與�同。 親釘支體以厭之， 釘，丁定翻。厭，於叶翻。 又執侯景之俘以報紀。初，紀之舉兵，皆太子圓照之謀也。圓照時鎭巴東， 巴東，信州。 執留使者，啓紀云：侯景未平，宜急進討；已聞荆鎭爲景所破。紀信之，趣兵東下。 使，疏吏翻。趣，讀曰促。	1
丁酉，建昌文靖公謝安薨。 諡法：柔德安衆曰靖；寬樂令終曰靖。 詔加殊禮，如大司馬溫故事。 晉以此崇寵謝安；安之雅志豈願與桓溫同哉！ 庚子，以司徒琅邪王道子領揚州刺史錄尙書都督中外諸軍事； 道子得權，晉自此亂。 以尙書令謝石爲衞將軍。	1
三月桃花浪，江流复旧痕。朝来没沙尾，碧色动柴门。接缕垂芳饵，连筒灌小园。已添无数鸟，争浴故相喧。	0
江山到眼一披豁，世念搅思三宜休。文章苦心费雕琢，岁月老我徒谬悠。欲谭圆觉识佛祖，更希超举期浮丘。宗盟暮年味嚼蜡，灰木万念空烦忧。	0
东郡连墙日，行藏二纪馀。空留冢上剑，不见枕中书。山黑佳城閟，堂阴旦宅虚。悲心寄松槚，哀韵拥輀车。	0
水西幽寺风光足，山上行云雪色明。不放精英入閒草，夜铛嘉话得松声。	0
猎师纷纷走榛莽，女亦相随把弓矢。南北东西尽杀心，断烧残云在围里。鹘拂荒田兔成血，竿打黄茅雉惊起。伤嗟个辈亦是人，一生将此关身己。我闻天地之大德曰生，又闻万事皆天意。何遣此人又如此，犹更愿天公一丈雪，深山麋鹿尽冻死。	0
君将海月佩，赠之光我行。见知言不浅，怀报意非轻。反照临歧思，中年未达情。河梁人送别，秋汉雁相鸣。衰柳摇边吹，寒云冒古城。西游还献赋，应许托平生。	0
